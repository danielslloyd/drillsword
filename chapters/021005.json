{"query":"021005","verses":[{},{"canonical":"Ecclesiastes 5:1","passages":["אל תבהל על פיך ולבך אל ימהר להוציא דבר לפני האלהים כי האלהים בשמים ואתה על הארץ על כן יהיו דבריך מעטים "],"query":"021005001"},{"canonical":"Ecclesiastes 5:2","passages":["כי בא החלום ברב ענין וקול כסיל ברב דברים "],"query":"021005002"},{"canonical":"Ecclesiastes 5:3","passages":["כאשר תדר נדר ל͏אלהים אל תאחר לשלמו כי אין חפץ בכסילים את אשר תדר שלם "],"query":"021005003"},{"canonical":"Ecclesiastes 5:4","passages":["טוב אשר לא תדר משתדור ולא תשלם "],"query":"021005004"},{"canonical":"Ecclesiastes 5:5","passages":["אל תתן את פיך לחטיא את בשרך ואל תאמר לפני המלאך כי שגגה היא למה יקצף האלהים על קולך וחבל את מעשה ידיך "],"query":"021005005"},{"canonical":"Ecclesiastes 5:6","passages":["כי ברב חלמות והבלים ודברים הרבה כי את האלהים ירא "],"query":"021005006"},{"canonical":"Ecclesiastes 5:7","passages":["אם עשק רש וגזל משפט וצדק תראה במדינה אל תתמה על החפץ כי גבה מעל גבה שמר וגבהים עליהם "],"query":"021005007"},{"canonical":"Ecclesiastes 5:8","passages":["ויתרון ארץ בכל הוא מלך לשדה נעבד "],"query":"021005008"},{"canonical":"Ecclesiastes 5:9","passages":["אהב כסף לא ישבע כסף ומי אהב בהמון לא תבואה גם זה הבל "],"query":"021005009"},{"canonical":"Ecclesiastes 5:10","passages":["ברבות הטובה רבו אוכליה ומה כשרון לבעליה כי אם ראות עיניו "],"query":"021005010"},{"canonical":"Ecclesiastes 5:11","passages":["מתוקה שנת העבד אם מעט ואם הרבה יאכל והשבע לעשיר איננו מניח לו לישון "],"query":"021005011"},{"canonical":"Ecclesiastes 5:12","passages":["יש רעה חולה ראיתי תחת השמש עשר שמור לבעליו לרעתו "],"query":"021005012"},{"canonical":"Ecclesiastes 5:13","passages":["ואבד העשר ההוא בענין רע והוליד בן ואין בידו מאומה "],"query":"021005013"},{"canonical":"Ecclesiastes 5:14","passages":["כאשר יצא מבטן אמו ערום ישוב ללכת כשבא ומאומה לא ישא בעמלו שילך בידו "],"query":"021005014"},{"canonical":"Ecclesiastes 5:15","passages":["וגם זה רעה חולה כל עמת שבא כן ילך ומה יתרון לו שיעמל לרוח "],"query":"021005015"},{"canonical":"Ecclesiastes 5:16","passages":["גם כל ימיו בחשך יאכל וכעס הרבה וחליו וקצף "],"query":"021005016"},{"canonical":"Ecclesiastes 5:17","passages":["הנה אשר ראיתי אני טוב אשר יפה לאכול ולשתות ולראות טובה בכל עמלו שיעמל תחת השמש מספר ימי חייו אשר נתן לו האלהים כי הוא חלקו "],"query":"021005017"},{"canonical":"Ecclesiastes 5:18","passages":["גם כל האדם אשר נתן לו האלהים עשר ונכסים והשליטו לאכל ממנו ולשאת את חלקו ולשמח בעמלו זה מתת אלהים היא "],"query":"021005018"},{"canonical":"Ecclesiastes 5:19","passages":["כי לא הרבה יזכר את ימי חייו כי האלהים מענה בשמחת לבו "],"query":"021005019"}]}