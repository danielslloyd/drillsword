{"query":"019033","verses":[{},{"canonical":"Psalm 33:1","passages":["רננו צדיקים ביהוה לישרים נאוה תהלה "],"query":"019033001"},{"canonical":"Psalm 33:2","passages":["הודו ליהוה בכנור בנבל עשור זמרו לו "],"query":"019033002"},{"canonical":"Psalm 33:3","passages":["שירו לו שיר חדש היטיבו נגן בתרועה "],"query":"019033003"},{"canonical":"Psalm 33:4","passages":["כי ישר דבר יהוה וכל מעשהו באמונה "],"query":"019033004"},{"canonical":"Psalm 33:5","passages":["אהב צדקה ומשפט חסד יהוה מלאה הארץ "],"query":"019033005"},{"canonical":"Psalm 33:6","passages":["בדבר יהוה שמים נעשו וברוח פיו כל צבאם "],"query":"019033006"},{"canonical":"Psalm 33:7","passages":["כנס כנד מי הים נתן באצרות תהומות "],"query":"019033007"},{"canonical":"Psalm 33:8","passages":["ייראו מיהוה כל הארץ ממנו יגורו כל ישבי תבל "],"query":"019033008"},{"canonical":"Psalm 33:9","passages":["כי הוא אמר ויהי הוא צוה ו͏יעמד "],"query":"019033009"},{"canonical":"Psalm 33:10","passages":["יהוה הפיר עצת גוים הניא מחשבות עמים "],"query":"019033010"},{"canonical":"Psalm 33:11","passages":["עצת יהוה לעולם תעמד מחשבות לבו לדר ודר "],"query":"019033011"},{"canonical":"Psalm 33:12","passages":["אשרי הגוי אשר יהוה אלהיו העם בחר לנחלה לו "],"query":"019033012"},{"canonical":"Psalm 33:13","passages":["משמים הביט יהוה ראה את כל בני האדם "],"query":"019033013"},{"canonical":"Psalm 33:14","passages":["ממכון שבתו השגיח אל כל ישבי הארץ "],"query":"019033014"},{"canonical":"Psalm 33:15","passages":["היצר יחד לבם המבין אל כל מעשיהם "],"query":"019033015"},{"canonical":"Psalm 33:16","passages":["אין המלך נושע ברב חיל גבור לא ינצל ברב כח "],"query":"019033016"},{"canonical":"Psalm 33:17","passages":["שקר הסוס לתשועה וברב חילו לא ימלט "],"query":"019033017"},{"canonical":"Psalm 33:18","passages":["הנה עין יהוה אל יראיו למיחלים לחסדו "],"query":"019033018"},{"canonical":"Psalm 33:19","passages":["להציל ממות נפשם ולחיותם ברעב "],"query":"019033019"},{"canonical":"Psalm 33:20","passages":["נפשנו חכתה ליהוה עזרנו ומגננו הוא "],"query":"019033020"},{"canonical":"Psalm 33:21","passages":["כי בו ישמח לבנו כי בשם קדשו בטחנו "],"query":"019033021"},{"canonical":"Psalm 33:22","passages":["יהי חסדך יהוה עלינו כאשר יחלנו לך "],"query":"019033022"}]}