{"query":"043020","verses":[{},{"canonical":"John 20:1","passages":["Τῇ δὲ μιᾷ τῶν σαββάτων Μαρία ἡ Μαγδαληνὴ ἔρχεται πρωῒ σκοτίας ἔτι οὔσης εἰς τὸ μνημεῖον,  καὶ βλέπει τὸν λίθον ἠρμένον ἐκ τοῦ μνημείου.  "],"query":"043020001"},{"canonical":"John 20:2","passages":["τρέχει οὖν καὶ ἔρχεται πρὸς Σίμωνα Πέτρον καὶ πρὸς τὸν ἄλλον μαθητὴν ὃν ἐφίλει ὁ Ἰησοῦς,  καὶ λέγει αὐτοῖς·  Ἦραν τὸν κύριον ἐκ τοῦ μνημείου,  καὶ οὐκ οἴδαμεν ποῦ ἔθηκαν αὐτόν.  "],"query":"043020002"},{"canonical":"John 20:3","passages":["ἐξῆλθεν οὖν ὁ Πέτρος καὶ ὁ ἄλλος μαθητής,  καὶ ἤρχοντο εἰς τὸ μνημεῖον.  "],"query":"043020003"},{"canonical":"John 20:4","passages":["ἔτρεχον δὲ οἱ δύο ὁμοῦ·  καὶ ὁ ἄλλος μαθητὴς προέδραμεν τάχιον τοῦ Πέτρου καὶ ἦλθεν πρῶτος εἰς τὸ μνημεῖον,  "],"query":"043020004"},{"canonical":"John 20:5","passages":["καὶ παρακύψας βλέπει κείμενα τὰ ὀθόνια,  οὐ μέντοι εἰσῆλθεν.  "],"query":"043020005"},{"canonical":"John 20:6","passages":["ἔρχεται οὖν  ⸀καὶ Σίμων Πέτρος ἀκολουθῶν αὐτῷ,  καὶ εἰσῆλθεν εἰς τὸ μνημεῖον·  καὶ θεωρεῖ τὰ ὀθόνια κείμενα,  "],"query":"043020006"},{"canonical":"John 20:7","passages":["καὶ τὸ σουδάριον,  ὃ ἦν ἐπὶ τῆς κεφαλῆς αὐτοῦ,  οὐ μετὰ τῶν ὀθονίων κείμενον ἀλλὰ χωρὶς ἐντετυλιγμένον εἰς ἕνα τόπον·  "],"query":"043020007"},{"canonical":"John 20:8","passages":["τότε οὖν εἰσῆλθεν καὶ ὁ ἄλλος μαθητὴς ὁ ἐλθὼν πρῶτος εἰς τὸ μνημεῖον,  καὶ εἶδεν καὶ ἐπίστευσεν·  "],"query":"043020008"},{"canonical":"John 20:9","passages":["οὐδέπω γὰρ ᾔδεισαν τὴν γραφὴν ὅτι δεῖ αὐτὸν ἐκ νεκρῶν ἀναστῆναι.  "],"query":"043020009"},{"canonical":"John 20:10","passages":["ἀπῆλθον οὖν πάλιν πρὸς  ⸀αὑτοὺς οἱ μαθηταί.  "],"query":"043020010"},{"canonical":"John 20:11","passages":["Μαρία δὲ εἱστήκει πρὸς  ⸂τῷ μνημείῳ ἔξω κλαίουσα⸃.  ὡς οὖν ἔκλαιεν παρέκυψεν εἰς τὸ μνημεῖον,  "],"query":"043020011"},{"canonical":"John 20:12","passages":["καὶ θεωρεῖ δύο ἀγγέλους ἐν λευκοῖς καθεζομένους,  ἕνα πρὸς τῇ κεφαλῇ καὶ ἕνα πρὸς τοῖς ποσίν,  ὅπου ἔκειτο τὸ σῶμα τοῦ Ἰησοῦ.  "],"query":"043020012"},{"canonical":"John 20:13","passages":["καὶ λέγουσιν αὐτῇ ἐκεῖνοι·  Γύναι,  τί κλαίεις;  λέγει αὐτοῖς ὅτι Ἦραν τὸν κύριόν μου,  καὶ οὐκ οἶδα ποῦ ἔθηκαν αὐτόν.  "],"query":"043020013"},{"canonical":"John 20:14","passages":[" ⸀ταῦτα εἰποῦσα ἐστράφη εἰς τὰ ὀπίσω,  καὶ θεωρεῖ τὸν Ἰησοῦν ἑστῶτα,  καὶ οὐκ ᾔδει ὅτι Ἰησοῦς ἐστιν.  "],"query":"043020014"},{"canonical":"John 20:15","passages":["λέγει  ⸀αὐτῇ Ἰησοῦς·  Γύναι,  τί κλαίεις;  τίνα ζητεῖς;  ἐκείνη δοκοῦσα ὅτι ὁ κηπουρός ἐστιν λέγει αὐτῷ·  Κύριε,  εἰ σὺ ἐβάστασας αὐτόν,  εἰπέ μοι ποῦ ἔθηκας αὐτόν,  κἀγὼ αὐτὸν ἀρῶ.  "],"query":"043020015"},{"canonical":"John 20:16","passages":["λέγει  ⸀αὐτῇ Ἰησοῦς·   ⸀Μαριάμ.  στραφεῖσα ἐκείνη λέγει αὐτῷ  ⸀Ἑβραϊστί·  Ραββουνι  (ὃ λέγεται Διδάσκαλε).  "],"query":"043020016"},{"canonical":"John 20:17","passages":["λέγει  ⸀αὐτῇ Ἰησοῦς·  Μή μου ἅπτου,  οὔπω γὰρ ἀναβέβηκα πρὸς τὸν  ⸀πατέρα·  πορεύου δὲ πρὸς τοὺς ἀδελφούς μου καὶ εἰπὲ αὐτοῖς·  Ἀναβαίνω πρὸς τὸν πατέρα μου καὶ πατέρα ὑμῶν καὶ θεόν μου καὶ θεὸν ὑμῶν.  "],"query":"043020017"},{"canonical":"John 20:18","passages":["ἔρχεται  ⸀Μαριὰμ ἡ Μαγδαληνὴ  ⸀ἀγγέλλουσα τοῖς μαθηταῖς ὅτι  ⸀Ἑώρακα τὸν κύριον καὶ ταῦτα εἶπεν αὐτῇ.  "],"query":"043020018"},{"canonical":"John 20:19","passages":["Οὔσης οὖν ὀψίας τῇ ἡμέρᾳ ἐκείνῃ τῇ  ⸀μιᾷ σαββάτων,  καὶ τῶν θυρῶν κεκλεισμένων ὅπου ἦσαν οἱ  ⸀μαθηταὶ διὰ τὸν φόβον τῶν Ἰουδαίων,  ἦλθεν ὁ Ἰησοῦς καὶ ἔστη εἰς τὸ μέσον,  καὶ λέγει αὐτοῖς·  Εἰρήνη ὑμῖν.  "],"query":"043020019"},{"canonical":"John 20:20","passages":["καὶ τοῦτο εἰπὼν  ⸀ἔδειξεν τὰς χεῖρας καὶ τὴν πλευρὰν  ⸀αὐτοῖς.  ἐχάρησαν οὖν οἱ μαθηταὶ ἰδόντες τὸν κύριον.  "],"query":"043020020"},{"canonical":"John 20:21","passages":["εἶπεν οὖν αὐτοῖς  ⸂ὁ Ἰησοῦς⸃  πάλιν·  Εἰρήνη ὑμῖν·  καθὼς ἀπέσταλκέν με ὁ πατήρ,  κἀγὼ πέμπω ὑμᾶς.  "],"query":"043020021"},{"canonical":"John 20:22","passages":["καὶ τοῦτο εἰπὼν ἐνεφύσησεν καὶ λέγει αὐτοῖς·  Λάβετε πνεῦμα ἅγιον·  "],"query":"043020022"},{"canonical":"John 20:23","passages":["ἄν τινων ἀφῆτε τὰς ἁμαρτίας  ⸀ἀφέωνται αὐτοῖς·  ἄν τινων κρατῆτε κεκράτηνται.  "],"query":"043020023"},{"canonical":"John 20:24","passages":["Θωμᾶς δὲ εἷς ἐκ τῶν δώδεκα,  ὁ λεγόμενος Δίδυμος,  οὐκ ἦν μετ’ αὐτῶν ὅτε  ⸀ἦλθεν Ἰησοῦς.  "],"query":"043020024"},{"canonical":"John 20:25","passages":["ἔλεγον οὖν αὐτῷ οἱ ἄλλοι μαθηταί·  Ἑωράκαμεν τὸν κύριον.  ὁ δὲ εἶπεν αὐτοῖς·  Ἐὰν μὴ ἴδω ἐν ταῖς χερσὶν αὐτοῦ τὸν τύπον τῶν ἥλων καὶ βάλω τὸν δάκτυλόν μου εἰς τὸν τύπον τῶν ἥλων καὶ βάλω  ⸂μου τὴν χεῖρα⸃  εἰς τὴν πλευρὰν αὐτοῦ,  οὐ μὴ πιστεύσω.  "],"query":"043020025"},{"canonical":"John 20:26","passages":["Καὶ μεθ’ ἡμέρας ὀκτὼ πάλιν ἦσαν ἔσω οἱ μαθηταὶ αὐτοῦ καὶ Θωμᾶς μετ’ αὐτῶν.  ἔρχεται ὁ Ἰησοῦς τῶν θυρῶν κεκλεισμένων,  καὶ ἔστη εἰς τὸ μέσον καὶ εἶπεν·  Εἰρήνη ὑμῖν.  "],"query":"043020026"},{"canonical":"John 20:27","passages":["εἶτα λέγει τῷ Θωμᾷ·  Φέρε τὸν δάκτυλόν σου ὧδε καὶ ἴδε τὰς χεῖράς μου,  καὶ φέρε τὴν χεῖρά σου καὶ βάλε εἰς τὴν πλευράν μου,  καὶ μὴ γίνου ἄπιστος ἀλλὰ πιστός.  "],"query":"043020027"},{"canonical":"John 20:28","passages":[" ⸀ἀπεκρίθη Θωμᾶς καὶ εἶπεν αὐτῷ·  Ὁ κύριός μου καὶ ὁ θεός μου.  "],"query":"043020028"},{"canonical":"John 20:29","passages":["λέγει αὐτῷ ὁ Ἰησοῦς·  Ὅτι ἑώρακάς με πεπίστευκας;  μακάριοι οἱ μὴ ἰδόντες καὶ πιστεύσαντες.  "],"query":"043020029"},{"canonical":"John 20:30","passages":["Πολλὰ μὲν οὖν καὶ ἄλλα σημεῖα ἐποίησεν ὁ Ἰησοῦς ἐνώπιον τῶν  ⸀μαθητῶν,  ἃ οὐκ ἔστιν γεγραμμένα ἐν τῷ βιβλίῳ τούτῳ·  "],"query":"043020030"},{"canonical":"John 20:31","passages":["ταῦτα δὲ γέγραπται ἵνα  ⸀πιστεύητε ὅτι Ἰησοῦς ἐστιν ὁ χριστὸς ὁ υἱὸς τοῦ θεοῦ,  καὶ ἵνα πιστεύοντες ζωὴν ἔχητε ἐν τῷ ὀνόματι αὐτοῦ.  "],"query":"043020031"}]}