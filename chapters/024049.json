{"query":"024049","verses":[{},{"canonical":"Jeremiah 49:1","passages":["לבני עמון כה אמר יהוה הבנים אין לישראל אם יורש אין לו מדוע ירש מלכם את גד ועמו בעריו ישב "],"query":"024049001"},{"canonical":"Jeremiah 49:2","passages":["לכן הנה ימים באים נאם יהוה והשמעתי אל רבת בני עמון תרועת מלחמה והיתה לתל שממה ובנתיה באש תצתנה וירש ישראל את ירשיו אמר יהוה "],"query":"024049002"},{"canonical":"Jeremiah 49:3","passages":["הילילי חשבון כי שדדה עי צעקנה בנות רבה חגרנה שקים ספדנה והתשוטטנה בגדרות כי מלכם בגולה ילך כהניו ושריו יחדיו "],"query":"024049003"},{"canonical":"Jeremiah 49:4","passages":["מה תתהללי בעמקים זב עמקך הבת השובבה הבטחה באצרתיה מי יבוא אלי "],"query":"024049004"},{"canonical":"Jeremiah 49:5","passages":["הנני מביא עליך פחד נאם אדני יהוה צבאות מכל סביביך ונדחתם איש לפניו ואין מקבץ לנדד "],"query":"024049005"},{"canonical":"Jeremiah 49:6","passages":["ואחרי כן אשיב את שבות בני עמון נאם יהוה  ס "],"query":"024049006"},{"canonical":"Jeremiah 49:7","passages":["לאדום כה אמר יהוה צבאות האין עוד חכמה בתימן אבדה עצה מבנים נסרחה חכמתם "],"query":"024049007"},{"canonical":"Jeremiah 49:8","passages":["נסו הפנו העמיקו לשבת ישבי דדן כי איד עשו הבאתי עליו עת פקדתיו "],"query":"024049008"},{"canonical":"Jeremiah 49:9","passages":["אם בצרים באו לך לא ישארו עוללות אם גנבים בלילה השחיתו דים "],"query":"024049009"},{"canonical":"Jeremiah 49:10","passages":["כי אני חשפתי את עשו גליתי את מסתריו ונחבה לא יוכל שדד זרעו ואחיו ושכניו ואיננו "],"query":"024049010"},{"canonical":"Jeremiah 49:11","passages":["עזבה יתמיך אני אחיה ואלמנתיך עלי תבטחו  ס "],"query":"024049011"},{"canonical":"Jeremiah 49:12","passages":["כי כה אמר יהוה הנה אשר אין משפטם לשתות הכוס שתו ישתו ואתה הוא נקה תנקה לא תנקה כי שתה תשתה "],"query":"024049012"},{"canonical":"Jeremiah 49:13","passages":["כי בי נשבעתי נאם יהוה כי לשמה לחרפה לחרב ולקללה תהיה בצרה וכל עריה תהיינה לחרבות עולם "],"query":"024049013"},{"canonical":"Jeremiah 49:14","passages":["שמועה שמעתי מאת יהוה וציר בגוים שלוח התקבצו ובאו עליה וקומו למלחמה "],"query":"024049014"},{"canonical":"Jeremiah 49:15","passages":["כי הנה קטן נתתיך בגוים בזוי באדם "],"query":"024049015"},{"canonical":"Jeremiah 49:16","passages":["תפלצתך השיא אתך זדון לבך שכני בחגוי הסלע תפשי מרום גבעה כי תגביה כנשר קנך משם אורידך נאם יהוה "],"query":"024049016"},{"canonical":"Jeremiah 49:17","passages":["והיתה אדום לשמה כל עבר עליה ישם וישרק על כל מכותה "],"query":"024049017"},{"canonical":"Jeremiah 49:18","passages":["כמהפכת סדם ועמרה ושכניה אמר יהוה לא ישב שם איש ולא יגור בה בן אדם "],"query":"024049018"},{"canonical":"Jeremiah 49:19","passages":["הנה כאריה יעלה מגאון הירדן אל נוה איתן כי ארגיעה אריצנו מעליה ומי בחור אליה אפקד כי מי כמוני ומי יעידני ומי זה רעה אשר יעמד לפני  ס "],"query":"024049019"},{"canonical":"Jeremiah 49:20","passages":["לכן שמעו עצת יהוה אשר יעץ אל אדום ומחשבותיו אשר חשב אל ישבי תימן אם לא יסחבום צעירי הצאן אם לא ישים עליהם נוהם "],"query":"024049020"},{"canonical":"Jeremiah 49:21","passages":["מקול נפלם רעשה הארץ צעקה בים סוף נשמע קולה "],"query":"024049021"},{"canonical":"Jeremiah 49:22","passages":["הנה כנשר יעלה וידאה ויפרש כנפיו על בצרה והיה לב גבורי אדום ביום ההוא כלב אשה מצרה  ס "],"query":"024049022"},{"canonical":"Jeremiah 49:23","passages":["לדמשק בושה חמת וארפד כי שמעה רעה שמעו נמגו בים דאגה השקט לא יוכל "],"query":"024049023"},{"canonical":"Jeremiah 49:24","passages":["רפתה דמשק הפנתה לנוס ורטט החזיקה צרה וחבלים אחזתה כיולדה "],"query":"024049024"},{"canonical":"Jeremiah 49:25","passages":["איך לא עזבה עיר תהלת קרית משושי "],"query":"024049025"},{"canonical":"Jeremiah 49:26","passages":["לכן יפלו בחוריה ברחבתיה וכל אנשי המלחמה ידמו ביום ההוא נאם יהוה צבאות "],"query":"024049026"},{"canonical":"Jeremiah 49:27","passages":["והצתי אש בחומת דמשק ואכלה ארמנות בן הדד  ס "],"query":"024049027"},{"canonical":"Jeremiah 49:28","passages":["לקדר ולממלכות חצור אשר הכה נבוכדראצר מלך בבל כה אמר יהוה קומו עלו אל קדר ושדדו את בני קדם "],"query":"024049028"},{"canonical":"Jeremiah 49:29","passages":["אהליהם וצאנם יקחו יריעותיהם וכל כליהם וגמליהם ישאו להם וקראו עליהם מגור מסביב "],"query":"024049029"},{"canonical":"Jeremiah 49:30","passages":["נסו נדו מאד העמיקו לשבת ישבי חצור נאם יהוה כי יעץ עליכם נבוכדראצר מלך בבל עצה וחשב עליכם מחשבה "],"query":"024049030"},{"canonical":"Jeremiah 49:31","passages":["קומו עלו אל גוי שליו יושב לבטח נאם יהוה לא דלתים ולא בריח לו בדד ישכנו "],"query":"024049031"},{"canonical":"Jeremiah 49:32","passages":["והיו גמליהם לבז והמון מקניהם לשלל וזרתים לכל רוח קצוצי פאה ומכל עבריו אביא את אידם נאם יהוה "],"query":"024049032"},{"canonical":"Jeremiah 49:33","passages":["והיתה חצור למעון תנים שממה עד עולם לא ישב שם איש ולא יגור בה בן אדם  ס "],"query":"024049033"},{"canonical":"Jeremiah 49:34","passages":["אשר היה דבר יהוה אל ירמיהו הנביא אל עילם בראשית מלכות צדקיה מלך יהודה לאמר "],"query":"024049034"},{"canonical":"Jeremiah 49:35","passages":["כה אמר יהוה צבאות הנני שבר את קשת עילם ראשית גבורתם "],"query":"024049035"},{"canonical":"Jeremiah 49:36","passages":["והבאתי אל עילם ארבע רוחות מארבע קצות השמים וזרתים לכל הרחות האלה ולא יהיה הגוי אשר לא יבוא שם נדחי עילם "],"query":"024049036"},{"canonical":"Jeremiah 49:37","passages":["והחתתי את עילם לפני איביהם ולפני מבקשי נפשם והבאתי עליהם רעה את חרון אפי נאם יהוה ושלחתי אחריהם את החרב עד כלותי אותם "],"query":"024049037"},{"canonical":"Jeremiah 49:38","passages":["ושמתי כסאי בעילם והאבדתי משם מלך ושרים נאם יהוה "],"query":"024049038"},{"canonical":"Jeremiah 49:39","passages":["והיה באחרית הימים  ס "],"query":"024049039"}]}