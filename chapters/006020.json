{"query":"006020","verses":[{},{"canonical":"Joshua 20:1","passages":["וידבר יהוה אל יהושע לאמר "],"query":"006020001"},{"canonical":"Joshua 20:2","passages":["דבר אל בני ישראל לאמר תנו לכם את ערי המקלט אשר דברתי אליכם ביד משה "],"query":"006020002"},{"canonical":"Joshua 20:3","passages":["לנוס שמה רוצח מכה נפש בשגגה בבלי דעת והיו לכם למקלט מגאל הדם "],"query":"006020003"},{"canonical":"Joshua 20:4","passages":["ונס אל אחת מהערים האלה ועמד פתח שער העיר ודבר באזני זקני העיר ההיא את דבריו ואספו אתו העירה אליהם ונתנו לו מקום וישב עמם "],"query":"006020004"},{"canonical":"Joshua 20:5","passages":["וכי ירדף גאל הדם אחריו ולא יסגרו את הרצח בידו כי בבלי דעת הכה את רעהו ולא שנא הוא לו מתמול שלשום "],"query":"006020005"},{"canonical":"Joshua 20:6","passages":["וישב בעיר ההיא עד עמדו לפני העדה למשפט עד מות הכהן הגדול אשר יהיה בימים ההם אז ישוב הרוצח ובא אל עירו ואל ביתו אל העיר אשר נס משם "],"query":"006020006"},{"canonical":"Joshua 20:7","passages":["ויקדשו את קדש בגליל בהר נפתלי ואת שכם בהר אפרים ואת קרית ארבע היא חברון בהר יהודה "],"query":"006020007"},{"canonical":"Joshua 20:8","passages":["ומעבר לירדן יריחו מזרחה נתנו את בצר במדבר במישר ממטה ראובן ואת ראמת בגלעד ממטה גד ואת גולן בבשן ממטה מנשה "],"query":"006020008"},{"canonical":"Joshua 20:9","passages":["אלה היו ערי המועדה לכל בני ישראל ולגר הגר בתוכם לנוס שמה כל מכה נפש בשגגה ולא ימות ביד גאל הדם עד עמדו לפני העדה פ"],"query":"006020009"}]}