{"query":"012015","verses":[{},{"canonical":"2 Kings 15:1","passages":["בשנת עשרים ושבע שנה לירבעם מלך ישראל מלך עזריה בן אמציה מלך יהודה "],"query":"012015001"},{"canonical":"2 Kings 15:2","passages":["בן שש עשרה שנה היה במלכו וחמשים ושתים שנה מלך בירושל͏ם ושם אמו יכליהו מירושל͏ם "],"query":"012015002"},{"canonical":"2 Kings 15:3","passages":["ויעש הישר בעיני יהוה ככל אשר עשה אמציהו אביו "],"query":"012015003"},{"canonical":"2 Kings 15:4","passages":["רק הבמות לא סרו עוד העם מזבחים ומקטרים בבמות "],"query":"012015004"},{"canonical":"2 Kings 15:5","passages":["וינגע יהוה את המלך ויהי מצרע עד יום מתו וישב בבית החפשית ויותם בן המלך על הבית שפט את עם הארץ "],"query":"012015005"},{"canonical":"2 Kings 15:6","passages":["ויתר דברי עזריהו וכל אשר עשה הלא הם כתובים על ספר דברי הימים למלכי יהודה "],"query":"012015006"},{"canonical":"2 Kings 15:7","passages":["וישכב עזריה עם אבתיו ויקברו אתו עם אבתיו בעיר דוד וימלך יותם בנו תחתיו פ"],"query":"012015007"},{"canonical":"2 Kings 15:8","passages":["בשנת שלשים ושמנה שנה לעזריהו מלך יהודה מלך זכריהו בן ירבעם על ישראל בשמרון ששה חדשים "],"query":"012015008"},{"canonical":"2 Kings 15:9","passages":["ויעש הרע בעיני יהוה כאשר עשו אבתיו לא סר מחטאות ירבעם בן נבט אשר החטיא את ישראל "],"query":"012015009"},{"canonical":"2 Kings 15:10","passages":["ויקשר עליו שלם בן יבש ויכהו קבל עם וימיתהו וימלך תחתיו "],"query":"012015010"},{"canonical":"2 Kings 15:11","passages":["ויתר דברי זכריה הנם כתובים על ספר דברי הימים למלכי ישראל "],"query":"012015011"},{"canonical":"2 Kings 15:12","passages":["הוא דבר יהוה אשר דבר אל יהוא לאמר בני רביעים ישבו לך על כסא ישראל ו͏יהי כן פ"],"query":"012015012"},{"canonical":"2 Kings 15:13","passages":["שלום בן יביש מלך בשנת שלשים ותשע שנה לעזיה מלך יהודה וימלך ירח ימים בשמרון "],"query":"012015013"},{"canonical":"2 Kings 15:14","passages":["ויעל מנחם בן גדי מתרצה ויבא שמרון ויך את שלום בן יביש בשמרון וימיתהו וימלך תחתיו "],"query":"012015014"},{"canonical":"2 Kings 15:15","passages":["ויתר דברי שלום וקשרו אשר קשר הנם כתבים על ספר דברי הימים למלכי ישראל  ס "],"query":"012015015"},{"canonical":"2 Kings 15:16","passages":["אז יכה מנחם את תפסח ואת כל אשר בה ואת גבוליה מתרצה כי לא פתח ויך את כל ההרותיה בקע פ"],"query":"012015016"},{"canonical":"2 Kings 15:17","passages":["בשנת שלשים ותשע שנה לעזריה מלך יהודה מלך מנחם בן גדי על ישראל עשר שנים בשמרון "],"query":"012015017"},{"canonical":"2 Kings 15:18","passages":["ויעש הרע בעיני יהוה לא סר מעל חטאות ירבעם בן נבט אשר החטיא את ישראל כל ימיו "],"query":"012015018"},{"canonical":"2 Kings 15:19","passages":["בא פול מלך אשור על הארץ ויתן מנחם לפול אלף ככר כסף להיות ידיו אתו להחזיק הממלכה בידו "],"query":"012015019"},{"canonical":"2 Kings 15:20","passages":["ויצא מנחם את הכסף על ישראל על כל גבורי החיל לתת למלך אשור חמשים שקלים כסף לאיש אחד וישב מלך אשור ולא עמד שם בארץ "],"query":"012015020"},{"canonical":"2 Kings 15:21","passages":["ויתר דברי מנחם וכל אשר עשה הלוא הם כתובים על ספר דברי הימים למלכי ישראל "],"query":"012015021"},{"canonical":"2 Kings 15:22","passages":["וישכב מנחם עם אבתיו וימלך פקחיה בנו תחתיו פ"],"query":"012015022"},{"canonical":"2 Kings 15:23","passages":["בשנת חמשים שנה לעזריה מלך יהודה מלך פקחיה בן מנחם על ישראל בשמרון שנתים "],"query":"012015023"},{"canonical":"2 Kings 15:24","passages":["ויעש הרע בעיני יהוה לא סר מחטאות ירבעם בן נבט אשר החטיא את ישראל "],"query":"012015024"},{"canonical":"2 Kings 15:25","passages":["ויקשר עליו פקח בן רמליהו שלישו ויכהו בשמרון בארמון בית המלך את ארגב ואת האריה ועמו חמשים איש מבני גלעדים וימיתהו וימלך תחתיו "],"query":"012015025"},{"canonical":"2 Kings 15:26","passages":["ויתר דברי פקחיה וכל אשר עשה הנם כתובים על ספר דברי הימים למלכי ישראל פ"],"query":"012015026"},{"canonical":"2 Kings 15:27","passages":["בשנת חמשים ושתים שנה לעזריה מלך יהודה מלך פקח בן רמליהו על ישראל בשמרון עשרים שנה "],"query":"012015027"},{"canonical":"2 Kings 15:28","passages":["ויעש הרע בעיני יהוה לא סר מן חטאות ירבעם בן נבט אשר החטיא את ישראל "],"query":"012015028"},{"canonical":"2 Kings 15:29","passages":["בימי פקח מלך ישראל בא תגלת פלאסר מלך אשור ויקח את עיון ואת אבל בית מעכה ואת ינוח ואת קדש ואת חצור ואת הגלעד ואת הגלילה כל ארץ נפתלי ויגלם אשורה "],"query":"012015029"},{"canonical":"2 Kings 15:30","passages":["ויקשר קשר הושע בן אלה על פקח בן רמליהו ויכהו וימיתהו וימלך תחתיו בשנת עשרים ליותם בן עזיה "],"query":"012015030"},{"canonical":"2 Kings 15:31","passages":["ויתר דברי פקח וכל אשר עשה הנם כתובים על ספר דברי הימים למלכי ישראל פ"],"query":"012015031"},{"canonical":"2 Kings 15:32","passages":["בשנת שתים לפקח בן רמליהו מלך ישראל מלך יותם בן עזיהו מלך יהודה "],"query":"012015032"},{"canonical":"2 Kings 15:33","passages":["בן עשרים וחמש שנה היה במלכו ושש עשרה שנה מלך בירושל͏ם ושם אמו ירושא בת צדוק "],"query":"012015033"},{"canonical":"2 Kings 15:34","passages":["ויעש הישר בעיני יהוה ככל אשר עשה עזיהו אביו עשה "],"query":"012015034"},{"canonical":"2 Kings 15:35","passages":["רק הבמות לא סרו עוד העם מזבחים ומקטרים בבמות הוא בנה את שער בית יהוה העליון "],"query":"012015035"},{"canonical":"2 Kings 15:36","passages":["ויתר דברי יותם אשר עשה הלא הם כתובים על ספר דברי הימים למלכי יהודה "],"query":"012015036"},{"canonical":"2 Kings 15:37","passages":["בימים ההם החל יהוה להשליח ביהודה רצין מלך ארם ואת פקח בן רמליהו "],"query":"012015037"},{"canonical":"2 Kings 15:38","passages":["וישכב יותם עם אבתיו ויקבר עם אבתיו בעיר דוד אביו וימלך אחז בנו תחתיו פ"],"query":"012015038"}]}