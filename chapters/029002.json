{
    "query": "029002",
    "verses": [{}, {
        "canonical": "Joel 2:1",
        "passages": ["תקעו שופר בציון והריעו בהר קדשי ירגזו כל ישבי הארץ כי בא יום יהוה כי קרוב "],
        "query": "029002001"
    }, {
        "canonical": "Joel 2:2",
        "passages": ["יום חשך ואפלה יום ענן וערפל כשחר פרש על ההרים עם רב ועצום כמהו לא נהיה מן העולם ואחריו לא יוסף עד שני דור ודור "],
        "query": "029002002"
    }, {
        "canonical": "Joel 2:3",
        "passages": ["לפניו אכלה אש ואחריו תלהט להבה כגן עדן הארץ לפניו ואחריו מדבר שממה וגם פליטה לא היתה לו "],
        "query": "029002003"
    }, {
        "canonical": "Joel 2:4",
        "passages": ["כמראה סוסים מראהו וכפרשים כן ירוצון "],
        "query": "029002004"
    }, {
        "canonical": "Joel 2:5",
        "passages": ["כקול מרכבות על ראשי ההרים ירקדון כקול להב אש אכלה קש כעם עצום ערוך מלחמה "],
        "query": "029002005"
    }, {
        "canonical": "Joel 2:6",
        "passages": ["מפניו יחילו עמים כל פנים קבצו פארור "],
        "query": "029002006"
    }, {
        "canonical": "Joel 2:7",
        "passages": ["כגבורים ירצון כאנשי מלחמה יעלו חומה ואיש בדרכיו ילכון ולא יעבטון ארחותם "],
        "query": "029002007"
    }, {
        "canonical": "Joel 2:8",
        "passages": ["ואיש אחיו לא ידחקון גבר במסלתו ילכון ובעד השלח יפלו לא יבצעו "],
        "query": "029002008"
    }, {
        "canonical": "Joel 2:9",
        "passages": ["בעיר ישקו בחומה ירצון בבתים יעלו בעד החלונים יבאו כגנב "],
        "query": "029002009"
    }, {
        "canonical": "Joel 2:10",
        "passages": ["לפניו רגזה ארץ רעשו שמים שמש וירח קדרו וכוכבים אספו נגהם "],
        "query": "029002010"
    }, {
        "canonical": "Joel 2:11",
        "passages": ["ויהוה נתן קולו לפני חילו כי רב מאד מחנהו כי עצום עשה דברו כי גדול יום יהוה ונורא מאד ומי יכילנו "],
        "query": "029002011"
    }, {
        "canonical": "Joel 2:12",
        "passages": ["וגם עתה נאם יהוה שבו עדי בכל לבבכם ובצום ובבכי ובמספד "],
        "query": "029002012"
    }, {
        "canonical": "Joel 2:13",
        "passages": ["וקרעו לבבכם ואל בגדיכם ושובו אל יהוה אלהיכם כי חנון ורחום הוא ארך אפים ורב חסד ונחם על הרעה "],
        "query": "029002013"
    }, {
        "canonical": "Joel 2:14",
        "passages": ["מי יודע ישוב ונחם והשאיר אחריו ברכה מנחה ונסך ליהוה אלהיכם פ"],
        "query": "029002014"
    }, {
        "canonical": "Joel 2:15",
        "passages": ["תקעו שופר בציון קדשו צום קראו עצרה "],
        "query": "029002015"
    }, {
        "canonical": "Joel 2:16",
        "passages": ["אספו עם קדשו קהל קבצו זקנים אספו עוללים וינקי שדים יצא חתן מחדרו וכלה מחפתה "],
        "query": "029002016"
    }, {
        "canonical": "Joel 2:17",
        "passages": ["בין האולם ולמזבח יבכו הכהנים משרתי יהוה ויאמרו חוסה יהוה על עמך ואל תתן נחלתך לחרפה למשל בם גוים למה יאמרו בעמים איה אלהיהם "],
        "query": "029002017"
    }, {
        "canonical": "Joel 2:18",
        "passages": ["ויקנא יהוה לארצו ויחמל על עמו "],
        "query": "029002018"
    }, {
        "canonical": "Joel 2:19",
        "passages": ["ויען יהוה ויאמר לעמו הנני שלח לכם את הדגן והתירוש והיצהר ושבעתם אתו ולא אתן אתכם עוד חרפה בגוים "],
        "query": "029002019"
    }, {
        "canonical": "Joel 2:20",
        "passages": ["ואת הצפוני ארחיק מעליכם והדחתיו אל ארץ ציה ושממה את פניו אל הים הקדמני וספו אל הים האחרון ועלה באשו ותעל צחנתו כי הגדיל לעשות "],
        "query": "029002020"
    }, {
        "canonical": "Joel 2:21",
        "passages": ["אל תיראי אדמה גילי ושמחי כי הגדיל יהוה לעשות "],
        "query": "029002021"
    }, {
        "canonical": "Joel 2:22",
        "passages": ["אל תיראו בהמות שדי כי דשאו נאות מדבר כי עץ נשא פריו תאנה וגפן נתנו חילם "],
        "query": "029002022"
    }, {
        "canonical": "Joel 2:23",
        "passages": ["ובני ציון גילו ושמחו ביהוה אלהיכם כי נתן לכם את המורה לצדקה ויורד לכם גשם מורה ומלקוש בראשון "],
        "query": "029002023"
    }, {
        "canonical": "Joel 2:24",
        "passages": ["ומלאו הגרנות בר והשיקו היקבים תירוש ויצהר "],
        "query": "029002024"
    }, {
        "canonical": "Joel 2:25",
        "passages": ["ושלמתי לכם את השנים אשר אכל הארבה הילק והחסיל והגזם חילי הגדול אשר שלחתי בכם "],
        "query": "029002025"
    }, {
        "canonical": "Joel 2:26",
        "passages": ["ואכלתם אכול ושבוע והללתם את שם יהוה אלהיכם אשר עשה עמכם להפליא ולא יבשו עמי לעולם "],
        "query": "029002026"
    }, {
        "canonical": "Joel 2:27",
        "passages": ["וידעתם כי בקרב ישראל אני ואני יהוה אלהיכם ואין עוד ולא יבשו עמי לעולם  ס "],
        "query": "029002027"
    }, {
        "canonical": "Joel 2:28",
        "passages": ["והיה אחרי כן אשפוך את רוחי על כל בשר ונבאו בניכם ובנותיכם זקניכם חלמות יחלמון בחוריכם חזינות יראו "],
        "query": "029002028"
    }, {
        "canonical": "Joel 2:29",
        "passages": ["וגם על העבדים ועל השפחות בימים ההמה אשפוך את רוחי "],
        "query": "029002029"
    }, {
        "canonical": "Joel 2:30",
        "passages": ["ונתתי מופתים בשמים ובארץ דם ואש ותימרות עשן "],
        "query": "029002030"
    }, {
        "canonical": "Joel 2:31",
        "passages": ["השמש יהפך לחשך והירח לדם לפני בוא יום יהוה הגדול והנורא "],
        "query": "029002031"
    }, {
        "canonical": "Joel 2:32",
        "passages": ["והיה כל אשר יקרא בשם יהוה ימלט כי בהר ציון ובירושלם תהיה פליטה כאשר אמר יהוה ובשרידים אשר יהוה קרא "],
        "query": "029002032"
    }]
}