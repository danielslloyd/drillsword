{"query":"055001","verses":[{},{"canonical":"2 Timothy 1:1","passages":["Παῦλος ἀπόστολος  ⸂Χριστοῦ Ἰησοῦ⸃  διὰ θελήματος θεοῦ κατ’ ἐπαγγελίαν ζωῆς τῆς ἐν Χριστῷ Ἰησοῦ "],"query":"055001001"},{"canonical":"2 Timothy 1:2","passages":["Τιμοθέῳ ἀγαπητῷ τέκνῳ·  χάρις,  ἔλεος,  εἰρήνη ἀπὸ θεοῦ πατρὸς καὶ Χριστοῦ Ἰησοῦ τοῦ κυρίου ἡμῶν.  "],"query":"055001002"},{"canonical":"2 Timothy 1:3","passages":["Χάριν ἔχω τῷ θεῷ,  ᾧ λατρεύω ἀπὸ προγόνων ἐν καθαρᾷ συνειδήσει,  ὡς ἀδιάλειπτον ἔχω τὴν περὶ σοῦ μνείαν ἐν ταῖς δεήσεσίν μου,  νυκτὸς καὶ ἡμέρας "],"query":"055001003"},{"canonical":"2 Timothy 1:4","passages":["ἐπιποθῶν σε ἰδεῖν,  μεμνημένος σου τῶν δακρύων,  ἵνα χαρᾶς πληρωθῶ "],"query":"055001004"},{"canonical":"2 Timothy 1:5","passages":["ὑπόμνησιν  ⸀λαβὼν τῆς ἐν σοὶ ἀνυποκρίτου πίστεως,  ἥτις ἐνῴκησεν πρῶτον ἐν τῇ μάμμῃ σου Λωΐδι καὶ τῇ μητρί σου Εὐνίκῃ,  πέπεισμαι δὲ ὅτι καὶ ἐν σοί.  "],"query":"055001005"},{"canonical":"2 Timothy 1:6","passages":["δι’ ἣν αἰτίαν ἀναμιμνῄσκω σε ἀναζωπυρεῖν τὸ χάρισμα τοῦ θεοῦ,  ὅ ἐστιν ἐν σοὶ διὰ τῆς ἐπιθέσεως τῶν χειρῶν μου·  "],"query":"055001006"},{"canonical":"2 Timothy 1:7","passages":["οὐ γὰρ ἔδωκεν ἡμῖν ὁ θεὸς πνεῦμα δειλίας,  ἀλλὰ δυνάμεως καὶ ἀγάπης καὶ σωφρονισμοῦ.  "],"query":"055001007"},{"canonical":"2 Timothy 1:8","passages":["Μὴ οὖν ἐπαισχυνθῇς τὸ μαρτύριον τοῦ κυρίου ἡμῶν μηδὲ ἐμὲ τὸν δέσμιον αὐτοῦ,  ἀλλὰ συγκακοπάθησον τῷ εὐαγγελίῳ κατὰ δύναμιν θεοῦ,  "],"query":"055001008"},{"canonical":"2 Timothy 1:9","passages":["τοῦ σώσαντος ἡμᾶς καὶ καλέσαντος κλήσει ἁγίᾳ,  οὐ κατὰ τὰ ἔργα ἡμῶν ἀλλὰ κατὰ ἰδίαν πρόθεσιν καὶ χάριν,  τὴν δοθεῖσαν ἡμῖν ἐν Χριστῷ Ἰησοῦ πρὸ χρόνων αἰωνίων,  "],"query":"055001009"},{"canonical":"2 Timothy 1:10","passages":["φανερωθεῖσαν δὲ νῦν διὰ τῆς ἐπιφανείας τοῦ σωτῆρος ἡμῶν  ⸂Ἰησοῦ Χριστοῦ⸃,  καταργήσαντος μὲν τὸν θάνατον φωτίσαντος δὲ ζωὴν καὶ ἀφθαρσίαν διὰ τοῦ εὐαγγελίου,  "],"query":"055001010"},{"canonical":"2 Timothy 1:11","passages":["εἰς ὃ ἐτέθην ἐγὼ κῆρυξ καὶ ἀπόστολος καὶ  ⸀διδάσκαλος.  "],"query":"055001011"},{"canonical":"2 Timothy 1:12","passages":["δι’ ἣν αἰτίαν καὶ ταῦτα πάσχω,  ἀλλ’ οὐκ ἐπαισχύνομαι,  οἶδα γὰρ ᾧ πεπίστευκα,  καὶ πέπεισμαι ὅτι δυνατός ἐστιν τὴν παραθήκην μου φυλάξαι εἰς ἐκείνην τὴν ἡμέραν.  "],"query":"055001012"},{"canonical":"2 Timothy 1:13","passages":["ὑποτύπωσιν ἔχε ὑγιαινόντων λόγων ὧν παρ’ ἐμοῦ ἤκουσας ἐν πίστει καὶ ἀγάπῃ τῇ ἐν Χριστῷ Ἰησοῦ·  "],"query":"055001013"},{"canonical":"2 Timothy 1:14","passages":["τὴν καλὴν παραθήκην φύλαξον διὰ πνεύματος ἁγίου τοῦ ἐνοικοῦντος ἐν ἡμῖν.  "],"query":"055001014"},{"canonical":"2 Timothy 1:15","passages":["Οἶδας τοῦτο ὅτι ἀπεστράφησάν με πάντες οἱ ἐν τῇ Ἀσίᾳ,  ὧν ἐστιν Φύγελος καὶ Ἑρμογένης.  "],"query":"055001015"},{"canonical":"2 Timothy 1:16","passages":["δῴη ἔλεος ὁ κύριος τῷ Ὀνησιφόρου οἴκῳ,  ὅτι πολλάκις με ἀνέψυξεν,  καὶ τὴν ἅλυσίν μου οὐκ ἐπαισχύνθη·  "],"query":"055001016"},{"canonical":"2 Timothy 1:17","passages":["ἀλλὰ γενόμενος ἐν Ῥώμῃ  ⸀σπουδαίως ἐζήτησέν με καὶ εὗρεν—  "],"query":"055001017"},{"canonical":"2 Timothy 1:18","passages":["δῴη αὐτῷ ὁ κύριος εὑρεῖν ἔλεος παρὰ κυρίου ἐν ἐκείνῃ τῇ ἡμέρᾳ—  καὶ ὅσα ἐν Ἐφέσῳ διηκόνησεν,  βέλτιον σὺ γινώσκεις.  "],"query":"055001018"}]}