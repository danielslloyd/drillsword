{"query":"038013","verses":[{},{"canonical":"Zechariah 13:1","passages":["ביום ההוא יהיה מקור נפתח לבית דויד ולישבי ירושל͏ם לחטאת ולנדה "],"query":"038013001"},{"canonical":"Zechariah 13:2","passages":["והיה ביום ההוא נאם יהוה צבאות אכרית את שמות העצבים מן הארץ ולא יזכרו עוד וגם את הנביאים ואת רוח הטמאה אעביר מן הארץ "],"query":"038013002"},{"canonical":"Zechariah 13:3","passages":["והיה כי ינבא איש עוד ואמרו אליו אביו ואמו ילדיו לא תחיה כי שקר דברת בשם יהוה ודקרהו אביהו ואמו ילדיו בהנבאו "],"query":"038013003"},{"canonical":"Zechariah 13:4","passages":["והיה ביום ההוא יבשו הנביאים איש מחזינו בהנבאתו ולא ילבשו אדרת שער למען כחש "],"query":"038013004"},{"canonical":"Zechariah 13:5","passages":["ואמר לא נביא אנכי איש עבד אדמה אנכי כי אדם הקנני מנעורי "],"query":"038013005"},{"canonical":"Zechariah 13:6","passages":["ואמר אליו מה המכות האלה בין ידיך ואמר אשר הכיתי בית מאהבי  ס "],"query":"038013006"},{"canonical":"Zechariah 13:7","passages":["חרב עורי על רעי ועל גבר עמיתי נאם יהוה צבאות הך את הרעה ותפוצין הצאן והשבתי ידי על הצערים "],"query":"038013007"},{"canonical":"Zechariah 13:8","passages":["והיה בכל הארץ נאם יהוה פי שנים בה יכרתו יגועו והשלשית יותר בה "],"query":"038013008"},{"canonical":"Zechariah 13:9","passages":["והבאתי את השלשית באש וצרפתים כצרף את הכסף ובחנתים כבחן את הזהב הוא יקרא בשמי ואני אענה אתו אמרתי עמי הוא והוא יאמר יהוה אלהי  ס "],"query":"038013009"}]}