{"query":"021011","verses":[{},{"canonical":"Ecclesiastes 11:1","passages":["שלח לחמך על פני המים כי ברב הימים תמצאנו "],"query":"021011001"},{"canonical":"Ecclesiastes 11:2","passages":["תן חלק לשבעה וגם לשמונה כי לא תדע מה יהיה רעה על הארץ "],"query":"021011002"},{"canonical":"Ecclesiastes 11:3","passages":["אם ימלאו העבים גשם על הארץ יריקו ואם יפול עץ בדרום ואם בצפון מקום שיפול העץ שם יהוא "],"query":"021011003"},{"canonical":"Ecclesiastes 11:4","passages":["שמר רוח לא יזרע וראה בעבים לא יקצור "],"query":"021011004"},{"canonical":"Ecclesiastes 11:5","passages":["כאשר אינך יודע מה דרך הרוח כעצמים בבטן המלאה ככה לא תדע את מעשה האלהים אשר יעשה את הכל "],"query":"021011005"},{"canonical":"Ecclesiastes 11:6","passages":["בבקר זרע את זרעך ולערב אל תנח ידך כי אינך יודע אי זה יכשר הזה או זה ואם שניהם כאחד טובים "],"query":"021011006"},{"canonical":"Ecclesiastes 11:7","passages":["ומתוק האור וטוב לעינים לראות את השמש "],"query":"021011007"},{"canonical":"Ecclesiastes 11:8","passages":["כי אם שנים הרבה יחיה האדם בכלם ישמח ויזכר את ימי החשך כי הרבה יהיו כל שבא הבל "],"query":"021011008"},{"canonical":"Ecclesiastes 11:9","passages":["שמח בחור בילדותיך ויטיבך לבך בימי בחורותך והלך בדרכי לבך ובמראי עיניך ודע כי על כל אלה יביאך האלהים במשפט "],"query":"021011009"},{"canonical":"Ecclesiastes 11:10","passages":["והסר כעס מלבך והעבר רעה מבשרך כי הילדות והשחרות הבל "],"query":"021011010"}]}