{"query":"023002","verses":[{},{"canonical":"Isaiah 2:1","passages":["הדבר אשר חזה ישעיהו בן אמוץ על יהודה וירושל͏ם "],"query":"023002001"},{"canonical":"Isaiah 2:2","passages":["והיה באחרית הימים נכון יהיה הר בית יהוה בראש ההרים ונשא מגבעות ונהרו אליו כל הגוים "],"query":"023002002"},{"canonical":"Isaiah 2:3","passages":["והלכו עמים רבים ואמרו לכו ונעלה אל הר יהוה אל בית אלהי יעקב וירנו מדרכיו ונלכה בארחתיו כי מציון תצא תורה ודבר יהוה מירושל͏ם "],"query":"023002003"},{"canonical":"Isaiah 2:4","passages":["ושפט בין הגוים והוכיח לעמים רבים וכתתו חרבותם לאתים וחניתותיהם למזמרות לא ישא גוי אל גוי חרב ולא ילמדו עוד מלחמה פ"],"query":"023002004"},{"canonical":"Isaiah 2:5","passages":["בית יעקב לכו ונלכה באור יהוה "],"query":"023002005"},{"canonical":"Isaiah 2:6","passages":["כי נטשתה עמך בית יעקב כי מלאו מקדם ועננים כפלשתים ובילדי נכרים ישפיקו "],"query":"023002006"},{"canonical":"Isaiah 2:7","passages":["ותמלא ארצו כסף וזהב ואין קצה לאצרתיו ותמלא ארצו סוסים ואין קצה למרכבתיו "],"query":"023002007"},{"canonical":"Isaiah 2:8","passages":["ותמלא ארצו אלילים למעשה ידיו ישתחוו לאשר עשו אצבעתיו "],"query":"023002008"},{"canonical":"Isaiah 2:9","passages":["וישח אדם וישפל איש ואל תשא להם "],"query":"023002009"},{"canonical":"Isaiah 2:10","passages":["בוא בצור והטמן בעפר מפני פחד יהוה ומהדר גאנו "],"query":"023002010"},{"canonical":"Isaiah 2:11","passages":["עיני גבהות אדם שפל ושח רום אנשים ונשגב יהוה לבדו ביום ההוא  ס "],"query":"023002011"},{"canonical":"Isaiah 2:12","passages":["כי יום ליהוה צבאות על כל גאה ורם ועל כל נשא ושפל "],"query":"023002012"},{"canonical":"Isaiah 2:13","passages":["ועל כל ארזי הלבנון הרמים והנשאים ועל כל אלוני הבשן "],"query":"023002013"},{"canonical":"Isaiah 2:14","passages":["ועל כל ההרים הרמים ועל כל הגבעות הנשאות "],"query":"023002014"},{"canonical":"Isaiah 2:15","passages":["ועל כל מגדל גבה ועל כל חומה בצורה "],"query":"023002015"},{"canonical":"Isaiah 2:16","passages":["ועל כל אניות תרשיש ועל כל שכיות החמדה "],"query":"023002016"},{"canonical":"Isaiah 2:17","passages":["ושח גבהות האדם ושפל רום אנשים ונשגב יהוה לבדו ביום ההוא "],"query":"023002017"},{"canonical":"Isaiah 2:18","passages":["והאלילים כליל יחלף "],"query":"023002018"},{"canonical":"Isaiah 2:19","passages":["ובאו במערות צרים ובמחלות עפר מפני פחד יהוה ומהדר גאונו בקומו לערץ הארץ "],"query":"023002019"},{"canonical":"Isaiah 2:20","passages":["ביום ההוא ישליך האדם את אלילי כספו ואת אלילי זהבו אשר עשו לו להשתחות לחפר פרות ולעטלפים "],"query":"023002020"},{"canonical":"Isaiah 2:21","passages":["לבוא בנקרות הצרים ובסעפי הסלעים מפני פחד יהוה ומהדר גאונו בקומו לערץ הארץ "],"query":"023002021"},{"canonical":"Isaiah 2:22","passages":["חדלו לכם מן האדם אשר נשמה באפו כי במה נחשב הוא פ"],"query":"023002022"}]}