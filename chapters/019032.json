{"query":"019032","verses":[{},{"canonical":"Psalm 32:1","passages":["לדוד משכיל אשרי נשוי פשע כסוי חטאה "],"query":"019032001"},{"canonical":"Psalm 32:2","passages":["אשרי אדם לא יחשב יהוה לו עון ואין ברוחו רמיה "],"query":"019032002"},{"canonical":"Psalm 32:3","passages":["כי החרשתי בלו עצמי בשאגתי כל היום "],"query":"019032003"},{"canonical":"Psalm 32:4","passages":["כי יומם ולילה תכבד עלי ידך נהפך לשדי בחרבני קיץ סלה "],"query":"019032004"},{"canonical":"Psalm 32:5","passages":["חטאתי אודיעך ועוני לא כסיתי אמרתי אודה עלי פשעי ליהוה ואתה נשאת עון חטאתי סלה "],"query":"019032005"},{"canonical":"Psalm 32:6","passages":["על זאת יתפלל כל חסיד אליך לעת מצא רק לשטף מים רבים אליו לא יגיעו "],"query":"019032006"},{"canonical":"Psalm 32:7","passages":["אתה סתר לי מצר תצרני רני פלט תסובבני סלה "],"query":"019032007"},{"canonical":"Psalm 32:8","passages":["אשכילך ואורך בדרך זו תלך איעצה עליך עיני "],"query":"019032008"},{"canonical":"Psalm 32:9","passages":["אל תהיו כסוס כפרד אין הבין במתג ורסן עדיו לבלום בל קרב אליך "],"query":"019032009"},{"canonical":"Psalm 32:10","passages":["רבים מכאובים לרשע והבוטח ביהוה חסד יסובבנו "],"query":"019032010"},{"canonical":"Psalm 32:11","passages":["שמחו ביהוה וגילו צדיקים והרנינו כל ישרי לב "],"query":"019032011"}]}