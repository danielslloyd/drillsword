{"query":"002036","verses":[{},{"canonical":"Exodus 36:1","passages":["ועשה בצלאל ואהליאב וכל איש חכם לב אשר נתן יהוה חכמה ותבונה בהמה לדעת לעשת את כל מלאכת עבדת הקדש לכל אשר צוה יהוה "],"query":"002036001"},{"canonical":"Exodus 36:2","passages":["ויקרא משה אל בצלאל ואל אהליאב ואל כל איש חכם לב אשר נתן יהוה חכמה בלבו כל אשר נשאו לבו לקרבה אל המלאכה לעשת אתה "],"query":"002036002"},{"canonical":"Exodus 36:3","passages":["ויקחו מלפני משה את כל התרומה אשר הביאו בני ישראל למלאכת עבדת הקדש לעשת אתה והם הביאו אליו עוד נדבה בבקר בבקר "],"query":"002036003"},{"canonical":"Exodus 36:4","passages":["ויבאו כל החכמים העשים את כל מלאכת הקדש איש איש ממלאכתו אשר המה עשים "],"query":"002036004"},{"canonical":"Exodus 36:5","passages":["ויאמרו אל משה לאמר מרבים העם להביא מדי העבדה למלאכה אשר צוה יהוה לעשת אתה "],"query":"002036005"},{"canonical":"Exodus 36:6","passages":["ויצו משה ויעבירו קול במחנה לאמר איש ואשה אל יעשו עוד מלאכה לתרומת הקדש ויכלא העם מהביא "],"query":"002036006"},{"canonical":"Exodus 36:7","passages":["והמלאכה היתה דים לכל המלאכה לעשות אתה והותר  ס "],"query":"002036007"},{"canonical":"Exodus 36:8","passages":["ויעשו כל חכם לב בעשי המלאכה את המשכן עשר יריעת שש משזר ותכלת וארגמן ותולעת שני כרבים מעשה חשב עשה אתם "],"query":"002036008"},{"canonical":"Exodus 36:9","passages":["ארך היריעה האחת שמנה ועשרים באמה ורחב ארבע באמה היריעה האחת מדה אחת לכל היריעת "],"query":"002036009"},{"canonical":"Exodus 36:10","passages":["ויחבר את חמש היריעת אחת אל אחת וחמש יריעת חבר אחת אל אחת "],"query":"002036010"},{"canonical":"Exodus 36:11","passages":["ויעש ללאת תכלת על שפת היריעה האחת מקצה במחברת כן עשה בשפת היריעה הקיצונה במחברת השנית "],"query":"002036011"},{"canonical":"Exodus 36:12","passages":["חמשים ללאת עשה ביריעה האחת וחמשים ללאת עשה בקצה היריעה אשר במחברת השנית מקבילת הללאת אחת אל אחת "],"query":"002036012"},{"canonical":"Exodus 36:13","passages":["ויעש חמשים קרסי זהב ויחבר את הירעת אחת אל אחת בקרסים ויהי המשכן אחד  ס "],"query":"002036013"},{"canonical":"Exodus 36:14","passages":["ויעש יריעת עזים לאהל על המשכן עשתי עשרה יריעת עשה אתם "],"query":"002036014"},{"canonical":"Exodus 36:15","passages":["ארך היריעה האחת שלשים באמה וארבע אמות רחב היריעה האחת מדה אחת לעשתי עשרה יריעת "],"query":"002036015"},{"canonical":"Exodus 36:16","passages":["ויחבר את חמש היריעת לבד ואת שש היריעת לבד "],"query":"002036016"},{"canonical":"Exodus 36:17","passages":["ויעש ללאת חמשים על שפת היריעה הקיצנה במחברת וחמשים ללאת עשה על שפת היריעה החברת השנית "],"query":"002036017"},{"canonical":"Exodus 36:18","passages":["ויעש קרסי נחשת חמשים לחבר את האהל להית אחד "],"query":"002036018"},{"canonical":"Exodus 36:19","passages":["ויעש מכסה לאהל ערת אלים מאדמים ומכסה ערת תחשים מלמעלה  ס "],"query":"002036019"},{"canonical":"Exodus 36:20","passages":["ויעש את הקרשים למשכן עצי שטים עמדים "],"query":"002036020"},{"canonical":"Exodus 36:21","passages":["עשר אמת ארך הקרש ואמה וחצי האמה רחב הקרש האחד "],"query":"002036021"},{"canonical":"Exodus 36:22","passages":["שתי ידת לקרש האחד משלבת אחת אל אחת כן עשה לכל קרשי המשכן "],"query":"002036022"},{"canonical":"Exodus 36:23","passages":["ויעש את הקרשים למשכן עשרים קרשים לפאת נגב תימנה "],"query":"002036023"},{"canonical":"Exodus 36:24","passages":["וארבעים אדני כסף עשה תחת עשרים הקרשים שני אדנים תחת הקרש האחד לשתי ידתיו ושני אדנים תחת הקרש האחד לשתי ידתיו "],"query":"002036024"},{"canonical":"Exodus 36:25","passages":["ולצלע המשכן השנית לפאת צפון עשה עשרים קרשים "],"query":"002036025"},{"canonical":"Exodus 36:26","passages":["וארבעים אדניהם כסף שני אדנים תחת הקרש האחד ושני אדנים תחת הקרש האחד "],"query":"002036026"},{"canonical":"Exodus 36:27","passages":["ולירכתי המשכן ימה עשה ששה קרשים "],"query":"002036027"},{"canonical":"Exodus 36:28","passages":["ושני קרשים עשה למקצעת המשכן בירכתים "],"query":"002036028"},{"canonical":"Exodus 36:29","passages":["והיו תואמם מלמטה ויחדו יהיו תמים אל ראשו אל הטבעת האחת כן עשה לשניהם לשני המקצעת "],"query":"002036029"},{"canonical":"Exodus 36:30","passages":["והיו שמנה קרשים ואדניהם כסף ששה עשר אדנים שני אדנים שני אדנים תחת הקרש האחד "],"query":"002036030"},{"canonical":"Exodus 36:31","passages":["ויעש בריחי עצי שטים חמשה לקרשי צלע המשכן האחת "],"query":"002036031"},{"canonical":"Exodus 36:32","passages":["וחמשה בריחם לקרשי צלע המשכן השנית וחמשה בריחם לקרשי המשכן לירכתים ימה "],"query":"002036032"},{"canonical":"Exodus 36:33","passages":["ויעש את הבריח התיכן לברח בתוך הקרשים מן הקצה אל הקצה "],"query":"002036033"},{"canonical":"Exodus 36:34","passages":["ואת הקרשים צפה זהב ואת טבעתם עשה זהב בתים לבריחם ויצף את הבריחם זהב "],"query":"002036034"},{"canonical":"Exodus 36:35","passages":["ויעש את הפרכת תכלת וארגמן ותולעת שני ושש משזר מעשה חשב עשה אתה כרבים "],"query":"002036035"},{"canonical":"Exodus 36:36","passages":["ויעש לה ארבעה עמודי שטים ויצפם זהב וויהם זהב ויצק להם ארבעה אדני כסף "],"query":"002036036"},{"canonical":"Exodus 36:37","passages":["ויעש מסך לפתח האהל תכלת וארגמן ותולעת שני ושש משזר מעשה רקם "],"query":"002036037"},{"canonical":"Exodus 36:38","passages":["ואת עמודיו חמשה ואת וויהם וצפה ראשיהם וחשקיהם זהב ואדניהם חמשה נחשת פ"],"query":"002036038"}]}