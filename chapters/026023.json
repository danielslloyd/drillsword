{"query":"026023","verses":[{},{"canonical":"Ezekiel 23:1","passages":["ויהי דבר יהוה אלי לאמר "],"query":"026023001"},{"canonical":"Ezekiel 23:2","passages":["בן אדם שתים נשים בנות אם אחת היו "],"query":"026023002"},{"canonical":"Ezekiel 23:3","passages":["ותזנינה במצרים בנעוריהן זנו שמה מעכו שדיהן ושם עשו דדי בתוליהן "],"query":"026023003"},{"canonical":"Ezekiel 23:4","passages":["ושמותן אהלה הגדולה ואהליבה אחותה ותהיינה לי ותלדנה בנים ובנות ושמותן שמרון אהלה וירושל͏ם אהליבה "],"query":"026023004"},{"canonical":"Ezekiel 23:5","passages":["ותזן אהלה תחתי ותעגב על מאהביה אל אשור קרובים "],"query":"026023005"},{"canonical":"Ezekiel 23:6","passages":["לבשי תכלת פחות וסגנים בחורי חמד כלם פרשים רכבי סוסים "],"query":"026023006"},{"canonical":"Ezekiel 23:7","passages":["ותתן תזנותיה עליהם מבחר בני אשור כלם ובכל אשר ע͏גבה בכל גלוליהם נטמאה "],"query":"026023007"},{"canonical":"Ezekiel 23:8","passages":["ואת תזנותיה ממצרים לא עזבה כי אותה שכבו בנעוריה והמה עשו דדי בתוליה וישפכו תזנותם עליה "],"query":"026023008"},{"canonical":"Ezekiel 23:9","passages":["לכן נתתיה ביד מאהביה ביד בני אשור אשר עגבה עליהם "],"query":"026023009"},{"canonical":"Ezekiel 23:10","passages":["המה גלו ערותה בניה ובנותיה לקחו ואותה בחרב הרגו ותהי שם לנשים ושפוטים עשו בה  ס "],"query":"026023010"},{"canonical":"Ezekiel 23:11","passages":["ותרא אחותה אהליבה ותשחת עגבתה ממנה ואת תזנותיה מזנוני אחותה "],"query":"026023011"},{"canonical":"Ezekiel 23:12","passages":["אל בני אשור עגבה פחות וסגנים קרבים לבשי מכלול פרשים רכבי סוסים בחורי חמד כלם "],"query":"026023012"},{"canonical":"Ezekiel 23:13","passages":["וארא כי נטמאה דרך אחד לשתיהן "],"query":"026023013"},{"canonical":"Ezekiel 23:14","passages":["ותוסף אל תזנותיה ותרא אנשי מחקה על הקיר צלמי כשדים חקקים בששר "],"query":"026023014"},{"canonical":"Ezekiel 23:15","passages":["חגורי אזור במתניהם סרוחי טבולים בראשיהם מראה שלשים כלם דמות בני בבל כשדים ארץ מולדתם "],"query":"026023015"},{"canonical":"Ezekiel 23:16","passages":["ותעגבה עליהם למראה עיניה ותשלח מלאכים אליהם כשדימה "],"query":"026023016"},{"canonical":"Ezekiel 23:17","passages":["ויבאו אליה בני בבל למשכב דדים ויטמאו אותה בתזנותם ותטמא בם ותקע נפשה מהם "],"query":"026023017"},{"canonical":"Ezekiel 23:18","passages":["ותגל תזנותיה ותגל את ערותה ותקע נפשי מעליה כאשר נקעה נפשי מעל אחותה "],"query":"026023018"},{"canonical":"Ezekiel 23:19","passages":["ותרבה את תזנותיה לזכר את ימי נעוריה אשר זנתה בארץ מצרים "],"query":"026023019"},{"canonical":"Ezekiel 23:20","passages":["ותעגבה על פלגשיהם אשר בשר חמורים בשרם וזרמת סוסים זרמתם "],"query":"026023020"},{"canonical":"Ezekiel 23:21","passages":["ותפקדי את זמת נעוריך בעשות ממצרים דדיך למען שדי נעוריך  ס "],"query":"026023021"},{"canonical":"Ezekiel 23:22","passages":["לכן אהליבה כה אמר אדני יהוה הנני מעיר את מאהביך עליך את אשר נקעה נפשך מהם והבאתים עליך מסביב "],"query":"026023022"},{"canonical":"Ezekiel 23:23","passages":["בני בבל וכל כשדים פקוד ושוע וקוע כל בני אשור אותם בחורי חמד פחות וסגנים כלם שלשים וקרואים רכבי סוסים כלם "],"query":"026023023"},{"canonical":"Ezekiel 23:24","passages":["ובאו עליך הצן רכב וגלגל ובקהל עמים צנה ומגן וקובע ישימו עליך סביב ונתתי לפניהם משפט ושפטוך במשפטיהם "],"query":"026023024"},{"canonical":"Ezekiel 23:25","passages":["ונתתי קנאתי בך ועשו אותך בחמה אפך ואזניך יסירו ואחריתך בחרב תפול המה בניך ובנותיך יקחו ואחריתך תאכל באש "],"query":"026023025"},{"canonical":"Ezekiel 23:26","passages":["והפשיטוך את בגדיך ולקחו כלי תפארתך "],"query":"026023026"},{"canonical":"Ezekiel 23:27","passages":["והשבתי זמתך ממך ואת זנותך מארץ מצרים ולא תשאי עיניך אליהם ומצרים לא תזכרי עוד  ס "],"query":"026023027"},{"canonical":"Ezekiel 23:28","passages":["כי כה אמר אדני יהוה הנני נתנך ביד אשר שנאת ביד אשר נקעה נפשך מהם "],"query":"026023028"},{"canonical":"Ezekiel 23:29","passages":["ועשו אותך בשנאה ולקחו כל יגיעך ועזבוך עירם ועריה ונגלה ערות זנוניך וזמתך ותזנותיך "],"query":"026023029"},{"canonical":"Ezekiel 23:30","passages":["עשה אלה לך בזנותך אחרי גוים על אשר נטמאת בגלוליהם "],"query":"026023030"},{"canonical":"Ezekiel 23:31","passages":["בדרך אחותך הלכת ונתתי כוסה בידך  ס "],"query":"026023031"},{"canonical":"Ezekiel 23:32","passages":["כה אמר אדני יהוה כוס אחותך תשתי העמקה והרחבה תהיה לצחק וללעג מרבה להכיל "],"query":"026023032"},{"canonical":"Ezekiel 23:33","passages":["שכרון ויגון תמלאי כוס שמה ושממה כוס אחותך שמרון "],"query":"026023033"},{"canonical":"Ezekiel 23:34","passages":["ושתית אותה ומצית ואת חרשיה תגרמי ושדיך תנתקי כי אני דברתי נאם אדני יהוה  ס "],"query":"026023034"},{"canonical":"Ezekiel 23:35","passages":["לכן כה אמר אדני יהוה יען שכחת אותי ותשליכי אותי אחרי גוך וגם את שאי זמתך ואת תזנותיך  ס "],"query":"026023035"},{"canonical":"Ezekiel 23:36","passages":["ויאמר יהוה אלי בן אדם התשפוט את אהלה ואת אהליבה והגד להן את תועבותיהן "],"query":"026023036"},{"canonical":"Ezekiel 23:37","passages":["כי נאפו ודם בידיהן ואת גלוליהן נאפו וגם את בניהן אשר ילדו לי העבירו להם לאכלה "],"query":"026023037"},{"canonical":"Ezekiel 23:38","passages":["עוד זאת עשו לי טמאו את מקדשי ביום ההוא ואת שבתותי חללו "],"query":"026023038"},{"canonical":"Ezekiel 23:39","passages":["ובשחטם את בניהם לגלוליהם ויבאו אל מקדשי ביום ההוא לחללו והנה כה עשו בתוך ביתי "],"query":"026023039"},{"canonical":"Ezekiel 23:40","passages":["ואף כי תשלחנה לאנשים באים ממרחק אשר מלאך שלוח אליהם והנה באו לאשר רחצת כחלת עיניך ועדית עדי "],"query":"026023040"},{"canonical":"Ezekiel 23:41","passages":["וישבת על מטה כבודה ושלחן ערוך לפניה וקטרתי ושמני שמת עליה "],"query":"026023041"},{"canonical":"Ezekiel 23:42","passages":["וקול המון שלו בה ואל אנשים מרב אדם מובאים סבאים ממדבר ויתנו צמידים אל ידיהן ועטרת תפארת על ראשיהן "],"query":"026023042"},{"canonical":"Ezekiel 23:43","passages":["ואמר לבלה נאופים יזנו תזנותה והיא "],"query":"026023043"},{"canonical":"Ezekiel 23:44","passages":["ויבוא אליה כבוא אל אשה זונה כן באו אל אהלה ואל אהליבה אשת הזמה "],"query":"026023044"},{"canonical":"Ezekiel 23:45","passages":["ואנשים צדיקם המה ישפטו אותהם משפט נאפות ומשפט שפכות דם כי נאפת הנה ודם בידיהן  ס "],"query":"026023045"},{"canonical":"Ezekiel 23:46","passages":["כי כה אמר אדני יהוה העלה עליהם קהל ונתן אתהן לזעוה ולבז "],"query":"026023046"},{"canonical":"Ezekiel 23:47","passages":["ורגמו עליהן אבן קהל וברא אותהן בחרבותם בניהם ובנותיהם יהרגו ובתיהן באש ישרפו "],"query":"026023047"},{"canonical":"Ezekiel 23:48","passages":["והשבתי זמה מן הארץ ונוסרו כל הנשים ולא תעשינה כזמתכנה "],"query":"026023048"},{"canonical":"Ezekiel 23:49","passages":["ונתנו זמתכנה עליכן וחטאי גלוליכן תשאינה וידעתם כי אני אדני יהוה פ"],"query":"026023049"}]}