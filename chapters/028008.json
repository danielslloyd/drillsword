{"query":"028008","verses":[{},{"canonical":"Hosea 8:1","passages":["אל חכך שפר כנשר על בית יהוה יען עברו בריתי ועל תורתי פשעו "],"query":"028008001"},{"canonical":"Hosea 8:2","passages":["לי יזעקו אלהי ידענוך ישראל "],"query":"028008002"},{"canonical":"Hosea 8:3","passages":["זנח ישראל טוב אויב ירדפו "],"query":"028008003"},{"canonical":"Hosea 8:4","passages":["הם המליכו ולא ממני השירו ולא ידעתי כספם וזהבם עשו להם עצבים למען יכרת "],"query":"028008004"},{"canonical":"Hosea 8:5","passages":["זנח עגלך שמרון חרה אפי בם עד מתי לא יוכלו נקין "],"query":"028008005"},{"canonical":"Hosea 8:6","passages":["כי מישראל והוא חרש עשהו ולא אלהים הוא כי שבבים יהיה עגל שמרון "],"query":"028008006"},{"canonical":"Hosea 8:7","passages":["כי רוח יזרעו וסופתה יקצרו קמה אין לו צמח בלי יעשה קמח אולי יעשה זרים יבלעהו "],"query":"028008007"},{"canonical":"Hosea 8:8","passages":["נבלע ישראל עתה היו בגוים ככלי אין חפץ בו "],"query":"028008008"},{"canonical":"Hosea 8:9","passages":["כי המה עלו אשור פרא בודד לו אפרים התנו אהבים "],"query":"028008009"},{"canonical":"Hosea 8:10","passages":["גם כי יתנו בגוים עתה אקבצם ויחלו מעט ממשא מלך שרים "],"query":"028008010"},{"canonical":"Hosea 8:11","passages":["כי הרבה אפרים מזבחת לחטא היו לו מזבחות לחטא "],"query":"028008011"},{"canonical":"Hosea 8:12","passages":["רבי תורתי כמו זר נחשבו "],"query":"028008012"},{"canonical":"Hosea 8:13","passages":["זבחי הבהבי יזבחו בשר ויאכלו יהוה לא רצם עתה יזכר עונם ויפקד חטאותם המה מצרים ישובו "],"query":"028008013"},{"canonical":"Hosea 8:14","passages":["וישכח ישראל את עשהו ויבן היכלות ויהודה הרבה ערים בצרות ושלחתי אש בעריו ואכלה ארמנתיה  ס "],"query":"028008014"}]}