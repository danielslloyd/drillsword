{"query":"060003","verses":[{},{"canonical":"1 Peter 3:1","passages":[" ⸀Ὁμοίως γυναῖκες ὑποτασσόμεναι τοῖς ἰδίοις ἀνδράσιν,  ἵνα  ⸀καὶ εἴ τινες ἀπειθοῦσιν τῷ λόγῳ διὰ τῆς τῶν γυναικῶν ἀναστροφῆς ἄνευ λόγου κερδηθήσονται "],"query":"060003001"},{"canonical":"1 Peter 3:2","passages":["ἐποπτεύσαντες τὴν ἐν φόβῳ ἁγνὴν ἀναστροφὴν ὑμῶν.  "],"query":"060003002"},{"canonical":"1 Peter 3:3","passages":["ὧν ἔστω οὐχ ὁ ἔξωθεν ἐμπλοκῆς τριχῶν καὶ περιθέσεως χρυσίων ἢ ἐνδύσεως ἱματίων κόσμος,  "],"query":"060003003"},{"canonical":"1 Peter 3:4","passages":["ἀλλ’ ὁ κρυπτὸς τῆς καρδίας ἄνθρωπος ἐν τῷ ἀφθάρτῳ τοῦ  ⸂πραέως καὶ ἡσυχίου⸃  πνεύματος,  ὅ ἐστιν ἐνώπιον τοῦ θεοῦ πολυτελές.  "],"query":"060003004"},{"canonical":"1 Peter 3:5","passages":["οὕτως γάρ ποτε καὶ αἱ ἅγιαι γυναῖκες αἱ ἐλπίζουσαι  ⸀εἰς θεὸν ἐκόσμουν ἑαυτάς,  ὑποτασσόμεναι τοῖς ἰδίοις ἀνδράσιν,  "],"query":"060003005"},{"canonical":"1 Peter 3:6","passages":["ὡς Σάρρα  ⸀ὑπήκουσεν τῷ Ἀβραάμ,  κύριον αὐτὸν καλοῦσα·  ἧς ἐγενήθητε τέκνα ἀγαθοποιοῦσαι καὶ μὴ φοβούμεναι μηδεμίαν πτόησιν.  "],"query":"060003006"},{"canonical":"1 Peter 3:7","passages":["Οἱ ἄνδρες ὁμοίως συνοικοῦντες κατὰ γνῶσιν,  ὡς ἀσθενεστέρῳ σκεύει τῷ γυναικείῳ ἀπονέμοντες τιμήν,  ὡς καὶ  ⸀συγκληρονόμοις χάριτος ζωῆς,  εἰς τὸ μὴ ἐγκόπτεσθαι τὰς προσευχὰς ὑμῶν.  "],"query":"060003007"},{"canonical":"1 Peter 3:8","passages":["Τὸ δὲ τέλος πάντες ὁμόφρονες,  συμπαθεῖς,  φιλάδελφοι,  εὔσπλαγχνοι,   ⸀ταπεινόφρονες,  "],"query":"060003008"},{"canonical":"1 Peter 3:9","passages":["μὴ ἀποδιδόντες κακὸν ἀντὶ κακοῦ ἢ λοιδορίαν ἀντὶ λοιδορίας τοὐναντίον δὲ  ⸀εὐλογοῦντες,  ὅτι εἰς τοῦτο ἐκλήθητε ἵνα εὐλογίαν κληρονομήσητε.  "],"query":"060003009"},{"canonical":"1 Peter 3:10","passages":["ὁ γὰρ θέλων ζωὴν ἀγαπᾶν καὶ ἰδεῖν ἡμέρας ἀγαθὰς παυσάτω τὴν  ⸀γλῶσσαν ἀπὸ κακοῦ καὶ  ⸀χείλη τοῦ μὴ λαλῆσαι δόλον,  "],"query":"060003010"},{"canonical":"1 Peter 3:11","passages":["ἐκκλινάτω  ⸀δὲ ἀπὸ κακοῦ καὶ ποιησάτω ἀγαθόν,  ζητησάτω εἰρήνην καὶ διωξάτω αὐτήν·  "],"query":"060003011"},{"canonical":"1 Peter 3:12","passages":["ὅτι ὀφθαλμοὶ κυρίου ἐπὶ δικαίους καὶ ὦτα αὐτοῦ εἰς δέησιν αὐτῶν,  πρόσωπον δὲ κυρίου ἐπὶ ποιοῦντας κακά.  "],"query":"060003012"},{"canonical":"1 Peter 3:13","passages":["Καὶ τίς ὁ κακώσων ὑμᾶς ἐὰν τοῦ ἀγαθοῦ  ⸀ζηλωταὶ γένησθε;  "],"query":"060003013"},{"canonical":"1 Peter 3:14","passages":["ἀλλ’ εἰ καὶ πάσχοιτε διὰ δικαιοσύνην,  μακάριοι.  τὸν δὲ φόβον αὐτῶν μὴ φοβηθῆτε μηδὲ ταραχθῆτε,  "],"query":"060003014"},{"canonical":"1 Peter 3:15","passages":["κύριον δὲ τὸν  ⸀Χριστὸν ἁγιάσατε ἐν ταῖς καρδίαις ὑμῶν,   ⸀ἕτοιμοι ἀεὶ πρὸς ἀπολογίαν παντὶ τῷ αἰτοῦντι ὑμᾶς λόγον περὶ τῆς ἐν ὑμῖν ἐλπίδος,  "],"query":"060003015"},{"canonical":"1 Peter 3:16","passages":[" ⸀ἀλλὰ μετὰ πραΰτητος καὶ φόβου,  συνείδησιν ἔχοντες ἀγαθήν,  ἵνα ἐν ᾧ  ⸀καταλαλεῖσθε καταισχυνθῶσιν οἱ ἐπηρεάζοντες ὑμῶν τὴν ἀγαθὴν ἐν Χριστῷ ἀναστροφήν.  "],"query":"060003016"},{"canonical":"1 Peter 3:17","passages":["κρεῖττον γὰρ ἀγαθοποιοῦντας,  εἰ θέλοι τὸ θέλημα τοῦ θεοῦ,  πάσχειν ἢ κακοποιοῦντας.  "],"query":"060003017"},{"canonical":"1 Peter 3:18","passages":["ὅτι καὶ Χριστὸς ἅπαξ περὶ ἁμαρτιῶν  ⸀ἔπαθεν,  δίκαιος ὑπὲρ ἀδίκων,  ἵνα  ⸀ὑμᾶς προσαγάγῃ τῷ θεῷ,  θανατωθεὶς μὲν σαρκὶ ζῳοποιηθεὶς δὲ πνεύματι·  "],"query":"060003018"},{"canonical":"1 Peter 3:19","passages":["ἐν ᾧ καὶ τοῖς ἐν φυλακῇ πνεύμασιν πορευθεὶς ἐκήρυξεν,  "],"query":"060003019"},{"canonical":"1 Peter 3:20","passages":["ἀπειθήσασίν ποτε ὅτε ἀπεξεδέχετο ἡ τοῦ θεοῦ μακροθυμία ἐν ἡμέραις Νῶε κατασκευαζομένης κιβωτοῦ εἰς ἣν  ⸀ὀλίγοι,  τοῦτ’ ἔστιν ὀκτὼ ψυχαί,  διεσώθησαν δι’ ὕδατος.  "],"query":"060003020"},{"canonical":"1 Peter 3:21","passages":["ὃ  ⸂καὶ ὑμᾶς ἀντίτυπον νῦν⸃  σῴζει βάπτισμα,  οὐ σαρκὸς ἀπόθεσις ῥύπου ἀλλὰ συνειδήσεως ἀγαθῆς ἐπερώτημα εἰς θεόν,  δι’ ἀναστάσεως Ἰησοῦ Χριστοῦ,  "],"query":"060003021"},{"canonical":"1 Peter 3:22","passages":["ὅς ἐστιν ἐν  ⸀δεξιᾷ θεοῦ πορευθεὶς εἰς οὐρανὸν ὑποταγέντων αὐτῷ ἀγγέλων καὶ ἐξουσιῶν καὶ δυνάμεων.  "],"query":"060003022"}]}