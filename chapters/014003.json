{"query":"014003","verses":[{},{"canonical":"2 Chronicles 3:1","passages":["ויחל שלמה לבנות את בית יהוה בירושלם בהר המוריה אשר נראה לדויד אביהו אשר הכין במקום דויד בגרן ארנן היבוסי "],"query":"014003001"},{"canonical":"2 Chronicles 3:2","passages":["ויחל לבנות בחדש השני בשני בשנת ארבע למלכותו "],"query":"014003002"},{"canonical":"2 Chronicles 3:3","passages":["ואלה הוסד שלמה לבנות את בית האלהים הארך אמות במדה הראשונה אמות ששים ורחב אמות עשרים "],"query":"014003003"},{"canonical":"2 Chronicles 3:4","passages":["והאולם אשר על פני הארך על פני רחב הבית אמות עשרים והגבה מאה ועשרים ויצפהו מפנימה זהב טהור "],"query":"014003004"},{"canonical":"2 Chronicles 3:5","passages":["ואת הבית הגדול חפה עץ ברושים ויחפהו זהב טוב ויעל עליו תמרים ושרשרות "],"query":"014003005"},{"canonical":"2 Chronicles 3:6","passages":["ויצף את הבית אבן יקרה לתפארת והזהב זהב פרוים "],"query":"014003006"},{"canonical":"2 Chronicles 3:7","passages":["ויחף את הבית הקרות הספים וקירותיו ודלתותיו זהב ופתח כרובים על הקירות  ס "],"query":"014003007"},{"canonical":"2 Chronicles 3:8","passages":["ויעש את בית קדש הקדשים ארכו על פני רחב הבית אמות עשרים ורחבו אמות עשרים ויחפהו זהב טוב לככרים שש מאות "],"query":"014003008"},{"canonical":"2 Chronicles 3:9","passages":["ומשקל למסמרות לשקלים חמשים זהב והעליות חפה זהב "],"query":"014003009"},{"canonical":"2 Chronicles 3:10","passages":["ויעש בבית קדש הקדשים כרובים שנים מעשה צעצעים ויצפו אתם זהב "],"query":"014003010"},{"canonical":"2 Chronicles 3:11","passages":["וכנפי הכרובים ארכם אמות עשרים כנף האחד לאמות חמש מגעת לקיר הבית והכנף האחרת אמות חמש מגיע לכנף הכרוב האחר "],"query":"014003011"},{"canonical":"2 Chronicles 3:12","passages":["וכנף הכרוב האחד אמות חמש מגיע לקיר הבית והכנף האחרת אמות חמש דבקה לכנף הכרוב האחר "],"query":"014003012"},{"canonical":"2 Chronicles 3:13","passages":["כנפי הכרובים האלה פרשים אמות עשרים והם עמדים על רגליהם ופניהם לבית  ס "],"query":"014003013"},{"canonical":"2 Chronicles 3:14","passages":["ויעש את הפרכת תכלת וארגמן וכרמיל ובוץ ויעל עליו כרובים  ס "],"query":"014003014"},{"canonical":"2 Chronicles 3:15","passages":["ויעש לפני הבית עמודים שנים אמות שלשים וחמש ארך והצפת אשר על ראשו אמות חמש  ס "],"query":"014003015"},{"canonical":"2 Chronicles 3:16","passages":["ויעש שרשרות בדביר ויתן על ראש העמדים ויעש רמונים מאה ויתן בשרשרות "],"query":"014003016"},{"canonical":"2 Chronicles 3:17","passages":["ויקם את העמודים על פני ההיכל אחד מימין ואחד מהשמאול ויקרא שם  ס "],"query":"014003017"}]}