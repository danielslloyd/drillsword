{"query":"005010","verses":[{},{"canonical":"Deuteronomy 10:1","passages":["בעת ההוא אמר יהוה אלי פסל לך שני לוחת אבנים כראשנים ועלה אלי ההרה ועשית לך ארון עץ "],"query":"005010001"},{"canonical":"Deuteronomy 10:2","passages":["ואכתב על הלחת את הדברים אשר היו על הלחת הראשנים אשר שברת ושמתם בארון "],"query":"005010002"},{"canonical":"Deuteronomy 10:3","passages":["ואעש ארון עצי שטים ואפסל שני לחת אבנים כראשנים ואעל ההרה ושני הלחת בידי "],"query":"005010003"},{"canonical":"Deuteronomy 10:4","passages":["ויכתב על הלחת כמכתב הראשון את עשרת הדברים אשר דבר יהוה אליכם בהר מתוך האש ביום הקהל ויתנם יהוה אלי "],"query":"005010004"},{"canonical":"Deuteronomy 10:5","passages":["ואפן וארד מן ההר ואשם את הלחת בארון אשר עשיתי ויהיו שם כאשר צוני יהוה "],"query":"005010005"},{"canonical":"Deuteronomy 10:6","passages":["ובני ישראל נסעו מבארת בני יעקן מוסרה שם מת אהרן ויקבר שם ויכהן אלעזר בנו תחתיו "],"query":"005010006"},{"canonical":"Deuteronomy 10:7","passages":["משם נסעו הגדגדה ומן הגדגדה יטבתה ארץ נחלי מים "],"query":"005010007"},{"canonical":"Deuteronomy 10:8","passages":["בעת ההוא הבדיל יהוה את שבט הלוי לשאת את ארון ברית יהוה לעמד לפני יהוה לשרתו ולברך בשמו עד היום הזה "],"query":"005010008"},{"canonical":"Deuteronomy 10:9","passages":["על כן לא היה ללוי חלק ונחלה עם אחיו יהוה הוא נחלתו כאשר דבר יהוה אלהיך לו "],"query":"005010009"},{"canonical":"Deuteronomy 10:10","passages":["ואנכי עמדתי בהר כימים הראשנים ארבעים יום וארבעים לילה וישמע יהוה אלי גם בפעם ההוא לא אבה יהוה השחיתך "],"query":"005010010"},{"canonical":"Deuteronomy 10:11","passages":["ויאמר יהוה אלי קום לך למסע לפני העם ויבאו וירשו את הארץ אשר נשבעתי לאבתם לתת להם פ"],"query":"005010011"},{"canonical":"Deuteronomy 10:12","passages":["ועתה ישראל מה יהוה אלהיך שאל מעמך כי אם ליראה את יהוה אלהיך ללכת בכל דרכיו ולאהבה אתו ולעבד את יהוה אלהיך בכל לבבך ובכל נפשך "],"query":"005010012"},{"canonical":"Deuteronomy 10:13","passages":["לשמר את מצות יהוה ואת חקתיו אשר אנכי מצוך היום לטוב לך "],"query":"005010013"},{"canonical":"Deuteronomy 10:14","passages":["הן ליהוה אלהיך השמים ושמי השמים הארץ וכל אשר בה "],"query":"005010014"},{"canonical":"Deuteronomy 10:15","passages":["רק באבתיך חשק יהוה לאהבה אותם ויבחר בזרעם אחריהם בכם מכל העמים כיום הזה "],"query":"005010015"},{"canonical":"Deuteronomy 10:16","passages":["ומלתם את ערלת לבבכם וערפכם לא תקשו עוד "],"query":"005010016"},{"canonical":"Deuteronomy 10:17","passages":["כי יהוה אלהיכם הוא אלהי האלהים ואדני האדנים האל הגדל הגבר והנורא אשר לא ישא פנים ולא יקח שחד "],"query":"005010017"},{"canonical":"Deuteronomy 10:18","passages":["עשה משפט יתום ואלמנה ואהב גר לתת לו לחם ושמלה "],"query":"005010018"},{"canonical":"Deuteronomy 10:19","passages":["ואהבתם את הגר כי גרים הייתם בארץ מצרים "],"query":"005010019"},{"canonical":"Deuteronomy 10:20","passages":["את יהוה אלהיך תירא אתו תעבד ובו תדבק ובשמו תשבע "],"query":"005010020"},{"canonical":"Deuteronomy 10:21","passages":["הוא תהלתך והוא אלהיך אשר עשה אתך את הגדלת ואת הנוראת האלה אשר ראו עיניך "],"query":"005010021"},{"canonical":"Deuteronomy 10:22","passages":["בשבעים נפש ירדו אבתיך מצרימה ועתה שמך יהוה אלהיך ככוכבי השמים לרב "],"query":"005010022"}]}