{"query":"019041","verses":[{},{"canonical":"Psalm 41:1","passages":["למנצח מזמור לדוד "],"query":"019041001"},{"canonical":"Psalm 41:2","passages":["אשרי משכיל אל דל ביום רעה ימלטהו יהוה "],"query":"019041002"},{"canonical":"Psalm 41:3","passages":["יהוה ישמרהו ויחיהו ואשר בארץ ואל תתנהו בנפש איביו "],"query":"019041003"},{"canonical":"Psalm 41:4","passages":["יהוה יסעדנו על ערש דוי כל משכבו הפכת בחליו "],"query":"019041004"},{"canonical":"Psalm 41:5","passages":["אני אמרתי יהוה חנני רפאה נפשי כי חטאתי לך "],"query":"019041005"},{"canonical":"Psalm 41:6","passages":["אויבי יאמרו רע לי מתי ימות ואבד שמו "],"query":"019041006"},{"canonical":"Psalm 41:7","passages":["ואם בא לראות שוא ידבר לבו יקבץ און לו יצא לחוץ ידבר "],"query":"019041007"},{"canonical":"Psalm 41:8","passages":["יחד עלי יתלחשו כל שנאי עלי יחשבו רעה לי "],"query":"019041008"},{"canonical":"Psalm 41:9","passages":["דבר בליעל יצוק בו ואשר שכב לא יוסיף לקום "],"query":"019041009"},{"canonical":"Psalm 41:10","passages":["גם איש שלומי אשר בטחתי בו אוכל לחמי הגדיל עלי עקב "],"query":"019041010"},{"canonical":"Psalm 41:11","passages":["ואתה יהוה חנני והקימני ואשלמה להם "],"query":"019041011"},{"canonical":"Psalm 41:12","passages":["בזאת ידעתי כי חפצת בי כי לא יריע איבי עלי "],"query":"019041012"},{"canonical":"Psalm 41:13","passages":["ואני בתמי תמכת בי ותציבני לפניך לעולם "],"query":"019041013"},{"canonical":"Psalm 41:14","passages":["ברוך יהוה אלהי ישראל מהעולם ועד העולם אמן ואמן "],"query":"019041014"}]}