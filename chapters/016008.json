{"query":"016008","verses":[{},{"canonical":"Nehemiah 8:1","passages":["ויאספו כל העם כאיש אחד אל הרחוב אשר לפני שער המים ויאמרו לעזרא הספר להביא את ספר תורת משה אשר צוה יהוה את ישראל "],"query":"016008001"},{"canonical":"Nehemiah 8:2","passages":["ויביא עזרא הכהן את התורה לפני הקהל מאיש ועד אשה וכל מבין לשמע ביום אחד לחדש השביעי "],"query":"016008002"},{"canonical":"Nehemiah 8:3","passages":["ויקרא בו לפני הרחוב אשר לפני שער המים מן האור עד מחצית היום נגד האנשים והנשים והמבינים ואזני כל העם אל ספר התורה "],"query":"016008003"},{"canonical":"Nehemiah 8:4","passages":["ו͏יעמד עזרא הספר על מגדל עץ אשר עשו לדבר ויעמד אצלו מתתיה ושמע ועניה ואוריה וחלקיה ומעשיה על ימינו ומשמאלו פדיה ומישאל ומלכיה וחשם וחשבדנה זכריה משלם פ"],"query":"016008004"},{"canonical":"Nehemiah 8:5","passages":["ויפתח עזרא הספר לעיני כל העם כי מעל כל העם היה וכפתחו עמדו כל העם "],"query":"016008005"},{"canonical":"Nehemiah 8:6","passages":["ויברך עזרא את יהוה האלהים הגדול ויענו כל העם אמן אמן במעל ידיהם ויקדו וישתחו ליהוה אפים ארצה "],"query":"016008006"},{"canonical":"Nehemiah 8:7","passages":["וישוע ובני ושרביה ימין עקוב שבתי הודיה מעשיה קליטא עזריה יוזבד חנן פלאיה והלוים מבינים את העם לתורה והעם על עמדם "],"query":"016008007"},{"canonical":"Nehemiah 8:8","passages":["ויקראו בספר בתורת האלהים מפרש ושום שכל ויבינו במקרא  ס "],"query":"016008008"},{"canonical":"Nehemiah 8:9","passages":["ויאמר נחמיה הוא התרשתא ועזרא הכהן הספר והלוים המבינים את העם לכל העם היום קדש הוא ליהוה אלהיכם אל תתאבלו ואל תבכו כי בוכים כל העם כשמעם את דברי התורה "],"query":"016008009"},{"canonical":"Nehemiah 8:10","passages":["ויאמר להם לכו אכלו משמנים ושתו ממתקים ושלחו מנות לאין נכון לו כי קדוש היום לאדנינו ואל תעצבו כי חדות יהוה היא מעזכם "],"query":"016008010"},{"canonical":"Nehemiah 8:11","passages":["והלוים מחשים לכל העם לאמר הסו כי היום קדש ואל תעצבו "],"query":"016008011"},{"canonical":"Nehemiah 8:12","passages":["וילכו כל העם לאכל ולשתות ולשלח מנות ולעשות שמחה גדולה כי הבינו בדברים אשר הודיעו להם  ס "],"query":"016008012"},{"canonical":"Nehemiah 8:13","passages":["וביום השני נאספו ראשי האבות לכל העם הכהנים והלוים אל עזרא הספר ולהשכיל אל דברי התורה "],"query":"016008013"},{"canonical":"Nehemiah 8:14","passages":["וימצאו כתוב בתורה אשר צוה יהוה ביד משה אשר ישבו בני ישראל בסכות בחג בחדש השביעי "],"query":"016008014"},{"canonical":"Nehemiah 8:15","passages":["ואשר ישמיעו ויעבירו קול בכל עריהם ובירושל͏ם לאמר צאו ההר והביאו עלי זית ועלי עץ שמן ועלי הדס ועלי תמרים ועלי עץ עבת לעשת סכת ככתוב פ"],"query":"016008015"},{"canonical":"Nehemiah 8:16","passages":["ויצאו העם ויביאו ויעשו להם סכות איש על גגו ובחצרתיהם ובחצרות בית האלהים וברחוב שער המים וברחוב שער אפרים "],"query":"016008016"},{"canonical":"Nehemiah 8:17","passages":["ויעשו כל הקהל השבים מן השבי סכות וישבו בסכות כי לא עשו מימי ישוע בן נון כן בני ישראל עד היום ההוא ותהי שמחה גדולה מאד "],"query":"016008017"},{"canonical":"Nehemiah 8:18","passages":["ויקרא בספר תורת האלהים יום ביום מן היום הראשון עד היום האחרון ויעשו חג שבעת ימים וביום השמיני עצרת כמשפט פ"],"query":"016008018"}]}