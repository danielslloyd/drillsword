{"query":"006014","verses":[{},{"canonical":"Joshua 14:1","passages":["ואלה אשר נחלו בני ישראל בארץ כנען אשר נחלו אותם אלעזר הכהן ויהושע בן נון וראשי אבות המטות לבני ישראל "],"query":"006014001"},{"canonical":"Joshua 14:2","passages":["בגורל נחלתם כאשר צוה יהוה ביד משה לתשעת המטות וחצי המטה "],"query":"006014002"},{"canonical":"Joshua 14:3","passages":["כי נתן משה נחלת שני המטות וחצי המטה מעבר לירדן וללוים לא נתן נחלה בתוכם "],"query":"006014003"},{"canonical":"Joshua 14:4","passages":["כי היו בני יוסף שני מטות מנשה ואפרים ולא נתנו חלק ללוים בארץ כי אם ערים לשבת ומגרשיהם למקניהם ולקנינם "],"query":"006014004"},{"canonical":"Joshua 14:5","passages":["כאשר צוה יהוה את משה כן עשו בני ישראל ויחלקו את הארץ פ"],"query":"006014005"},{"canonical":"Joshua 14:6","passages":["ויגשו בני יהודה אל יהושע בגלגל ויאמר אליו כלב בן יפנה הקנזי אתה ידעת את הדבר אשר דבר יהוה אל משה איש האלהים על אדותי ועל אדותיך בקדש ברנע "],"query":"006014006"},{"canonical":"Joshua 14:7","passages":["בן ארבעים שנה אנכי בשלח משה עבד יהוה אתי מקדש ברנע לרגל את הארץ ואשב אתו דבר כאשר עם לבבי "],"query":"006014007"},{"canonical":"Joshua 14:8","passages":["ואחי אשר עלו עמי המסיו את לב העם ואנכי מלאתי אחרי יהוה אלהי "],"query":"006014008"},{"canonical":"Joshua 14:9","passages":["וישבע משה ביום ההוא לאמר אם לא הארץ אשר דרכה רגלך בה לך תהיה לנחלה ולבניך עד עולם כי מלאת אחרי יהוה אלהי "],"query":"006014009"},{"canonical":"Joshua 14:10","passages":["ועתה הנה החיה יהוה אותי כאשר דבר זה ארבעים וחמש שנה מאז דבר יהוה את הדבר הזה אל משה אשר הלך ישראל במדבר ועתה הנה אנכי היום בן חמש ושמונים שנה "],"query":"006014010"},{"canonical":"Joshua 14:11","passages":["עודני היום חזק כ͏אשר ביום שלח אותי משה ככחי אז וככחי עתה למלחמה ולצאת ולבוא "],"query":"006014011"},{"canonical":"Joshua 14:12","passages":["ועתה תנה לי את ההר הזה אשר דבר יהוה ביום ההוא כי אתה שמעת ביום ההוא כי ענקים שם וערים גדלות בצרות אולי יהוה אותי והורשתים כאשר דבר יהוה "],"query":"006014012"},{"canonical":"Joshua 14:13","passages":["ויברכהו יהושע ויתן את חברון לכלב בן יפנה לנחלה "],"query":"006014013"},{"canonical":"Joshua 14:14","passages":["על כן היתה חברון לכלב בן יפנה הקנזי לנחלה עד היום הזה יען אשר מלא אחרי יהוה אלהי ישראל "],"query":"006014014"},{"canonical":"Joshua 14:15","passages":["ושם חברון לפנים קרית ארבע האדם הגדול בענקים הוא והארץ שקטה ממלחמה פ"],"query":"006014015"}]}