{"query":"049005","verses":[{},{"canonical":"Ephesians 5:1","passages":["γίνεσθε οὖν μιμηταὶ τοῦ θεοῦ,  ὡς τέκνα ἀγαπητά,  "],"query":"049005001"},{"canonical":"Ephesians 5:2","passages":["καὶ περιπατεῖτε ἐν ἀγάπῃ,  καθὼς καὶ ὁ Χριστὸς ἠγάπησεν  ⸀ἡμᾶς καὶ παρέδωκεν ἑαυτὸν ὑπὲρ  ⸀ἡμῶν προσφορὰν καὶ θυσίαν τῷ θεῷ εἰς ὀσμὴν εὐωδίας.  "],"query":"049005002"},{"canonical":"Ephesians 5:3","passages":["Πορνεία δὲ καὶ  ⸂ἀκαθαρσία πᾶσα⸃  ἢ πλεονεξία μηδὲ ὀνομαζέσθω ἐν ὑμῖν,  καθὼς πρέπει ἁγίοις,  "],"query":"049005003"},{"canonical":"Ephesians 5:4","passages":["καὶ αἰσχρότης καὶ μωρολογία ἢ εὐτραπελία,   ⸂ἃ οὐκ ἀνῆκεν⸃,  ἀλλὰ μᾶλλον εὐχαριστία.  "],"query":"049005004"},{"canonical":"Ephesians 5:5","passages":["τοῦτο γὰρ  ⸀ἴστε γινώσκοντες ὅτι πᾶς πόρνος ἢ ἀκάθαρτος ἢ πλεονέκτης,   ⸀ὅ ἐστιν εἰδωλολάτρης,  οὐκ ἔχει κληρονομίαν ἐν τῇ βασιλείᾳ τοῦ Χριστοῦ καὶ θεοῦ.  "],"query":"049005005"},{"canonical":"Ephesians 5:6","passages":["Μηδεὶς ὑμᾶς ἀπατάτω κενοῖς λόγοις,  διὰ ταῦτα γὰρ ἔρχεται ἡ ὀργὴ τοῦ θεοῦ ἐπὶ τοὺς υἱοὺς τῆς ἀπειθείας.  "],"query":"049005006"},{"canonical":"Ephesians 5:7","passages":["μὴ οὖν γίνεσθε συμμέτοχοι αὐτῶν·  "],"query":"049005007"},{"canonical":"Ephesians 5:8","passages":["ἦτε γάρ ποτε σκότος,  νῦν δὲ φῶς ἐν κυρίῳ·  ὡς τέκνα φωτὸς περιπατεῖτε,  "],"query":"049005008"},{"canonical":"Ephesians 5:9","passages":["ὁ γὰρ καρπὸς τοῦ  ⸀φωτὸς ἐν πάσῃ ἀγαθωσύνῃ καὶ δικαιοσύνῃ καὶ ἀληθείᾳ,  "],"query":"049005009"},{"canonical":"Ephesians 5:10","passages":["δοκιμάζοντες τί ἐστιν εὐάρεστον τῷ κυρίῳ·  "],"query":"049005010"},{"canonical":"Ephesians 5:11","passages":["καὶ μὴ συγκοινωνεῖτε τοῖς ἔργοις τοῖς ἀκάρποις τοῦ σκότους,  μᾶλλον δὲ καὶ ἐλέγχετε,  "],"query":"049005011"},{"canonical":"Ephesians 5:12","passages":["τὰ γὰρ κρυφῇ γινόμενα ὑπ’ αὐτῶν αἰσχρόν ἐστιν καὶ λέγειν·  "],"query":"049005012"},{"canonical":"Ephesians 5:13","passages":["τὰ δὲ πάντα ἐλεγχόμενα ὑπὸ τοῦ φωτὸς φανεροῦται,  "],"query":"049005013"},{"canonical":"Ephesians 5:14","passages":["πᾶν γὰρ τὸ φανερούμενον φῶς ἐστιν.  διὸ λέγει·  Ἔγειρε,  ὁ καθεύδων,  καὶ ἀνάστα ἐκ τῶν νεκρῶν,  καὶ ἐπιφαύσει σοι ὁ Χριστός.  "],"query":"049005014"},{"canonical":"Ephesians 5:15","passages":["Βλέπετε οὖν  ⸂ἀκριβῶς πῶς⸃  περιπατεῖτε,  μὴ ὡς ἄσοφοι ἀλλ’ ὡς σοφοί,  "],"query":"049005015"},{"canonical":"Ephesians 5:16","passages":["ἐξαγοραζόμενοι τὸν καιρόν,  ὅτι αἱ ἡμέραι πονηραί εἰσιν.  "],"query":"049005016"},{"canonical":"Ephesians 5:17","passages":["διὰ τοῦτο μὴ γίνεσθε ἄφρονες,  ἀλλὰ  ⸀συνίετε τί τὸ θέλημα τοῦ κυρίου·  "],"query":"049005017"},{"canonical":"Ephesians 5:18","passages":["καὶ μὴ μεθύσκεσθε οἴνῳ,  ἐν ᾧ ἐστιν ἀσωτία,  ἀλλὰ πληροῦσθε ἐν πνεύματι,  "],"query":"049005018"},{"canonical":"Ephesians 5:19","passages":["λαλοῦντες  ⸀ἑαυτοῖς ψαλμοῖς καὶ ὕμνοις καὶ ᾠδαῖς πνευματικαῖς,  ᾄδοντες καὶ  ⸀ψάλλοντες τῇ καρδίᾳ ὑμῶν τῷ κυρίῳ,  "],"query":"049005019"},{"canonical":"Ephesians 5:20","passages":["εὐχαριστοῦντες πάντοτε ὑπὲρ πάντων ἐν ὀνόματι τοῦ κυρίου ἡμῶν Ἰησοῦ Χριστοῦ τῷ θεῷ καὶ πατρί,  "],"query":"049005020"},{"canonical":"Ephesians 5:21","passages":["ὑποτασσόμενοι ἀλλήλοις ἐν φόβῳ Χριστοῦ.  "],"query":"049005021"},{"canonical":"Ephesians 5:22","passages":["Αἱ γυναῖκες τοῖς ἰδίοις  ⸀ἀνδράσιν ὡς τῷ κυρίῳ,  "],"query":"049005022"},{"canonical":"Ephesians 5:23","passages":["ὅτι ἀνήρ ἐστιν κεφαλὴ τῆς γυναικὸς ὡς καὶ ὁ Χριστὸς κεφαλὴ τῆς ἐκκλησίας,   ⸀αὐτὸς σωτὴρ τοῦ σώματος.  "],"query":"049005023"},{"canonical":"Ephesians 5:24","passages":["ἀλλὰ  ⸀ὡς ἡ ἐκκλησία ὑποτάσσεται τῷ Χριστῷ,  οὕτως καὶ αἱ γυναῖκες  ⸀τοῖς ἀνδράσιν ἐν παντί.  "],"query":"049005024"},{"canonical":"Ephesians 5:25","passages":["Οἱ ἄνδρες,  ἀγαπᾶτε τὰς  ⸀γυναῖκας,  καθὼς καὶ ὁ Χριστὸς ἠγάπησεν τὴν ἐκκλησίαν καὶ ἑαυτὸν παρέδωκεν ὑπὲρ αὐτῆς,  "],"query":"049005025"},{"canonical":"Ephesians 5:26","passages":["ἵνα αὐτὴν ἁγιάσῃ καθαρίσας τῷ λουτρῷ τοῦ ὕδατος ἐν ῥήματι,  "],"query":"049005026"},{"canonical":"Ephesians 5:27","passages":["ἵνα παραστήσῃ  ⸀αὐτὸς ἑαυτῷ ἔνδοξον τὴν ἐκκλησίαν,  μὴ ἔχουσαν σπίλον ἢ ῥυτίδα ἤ τι τῶν τοιούτων,  ἀλλ’ ἵνα ᾖ ἁγία καὶ ἄμωμος.  "],"query":"049005027"},{"canonical":"Ephesians 5:28","passages":["οὕτως ὀφείλουσιν  ⸀καὶ οἱ ἄνδρες ἀγαπᾶν τὰς ἑαυτῶν γυναῖκας ὡς τὰ ἑαυτῶν σώματα·  ὁ ἀγαπῶν τὴν ἑαυτοῦ γυναῖκα ἑαυτὸν ἀγαπᾷ,  "],"query":"049005028"},{"canonical":"Ephesians 5:29","passages":["οὐδεὶς γάρ ποτε τὴν ἑαυτοῦ σάρκα ἐμίσησεν,  ἀλλὰ ἐκτρέφει καὶ θάλπει αὐτήν,  καθὼς καὶ ὁ  ⸀Χριστὸς τὴν ἐκκλησίαν,  "],"query":"049005029"},{"canonical":"Ephesians 5:30","passages":["ὅτι μέλη ἐσμὲν τοῦ σώματος  ⸀αὐτοῦ.  "],"query":"049005030"},{"canonical":"Ephesians 5:31","passages":["ἀντὶ τούτου καταλείψει ἄνθρωπος  ⸀τὸν  ⸀πατέρα καὶ  ⸀τὴν μητέρα καὶ προσκολληθήσεται  ⸂τῇ γυναικὶ⸃  αὐτοῦ,  καὶ ἔσονται οἱ δύο εἰς σάρκα μίαν.  "],"query":"049005031"},{"canonical":"Ephesians 5:32","passages":["τὸ μυστήριον τοῦτο μέγα ἐστίν,  ἐγὼ δὲ λέγω εἰς Χριστὸν καὶ εἰς τὴν ἐκκλησίαν.  "],"query":"049005032"},{"canonical":"Ephesians 5:33","passages":["πλὴν καὶ ὑμεῖς οἱ καθ’ ἕνα ἕκαστος τὴν ἑαυτοῦ γυναῖκα οὕτως ἀγαπάτω ὡς ἑαυτόν,  ἡ δὲ γυνὴ ἵνα φοβῆται τὸν ἄνδρα.  "],"query":"049005033"}]}