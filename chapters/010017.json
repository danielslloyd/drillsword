{"query":"010017","verses":[{},{"canonical":"2 Samuel 17:1","passages":["ויאמר אחיתפל אל אבשלם אבחרה נא שנים עשר אלף איש ואקומה וארדפה אחרי דוד הלילה "],"query":"010017001"},{"canonical":"2 Samuel 17:2","passages":["ואבוא עליו והוא יגע ורפה ידים והחרדתי אתו ונס כל העם אשר אתו והכיתי את המלך לבדו "],"query":"010017002"},{"canonical":"2 Samuel 17:3","passages":["ואשיבה כל העם אליך כשוב הכל האיש אשר אתה מבקש כל העם יהיה שלום "],"query":"010017003"},{"canonical":"2 Samuel 17:4","passages":["ויישר הדבר בעיני אבשלם ובעיני כל זקני ישראל  ס "],"query":"010017004"},{"canonical":"2 Samuel 17:5","passages":["ויאמר אבשלום קרא נא גם לחושי הארכי ונשמעה מה בפיו גם הוא "],"query":"010017005"},{"canonical":"2 Samuel 17:6","passages":["ויבא חושי אל אבשלום ויאמר אבשלום אליו לאמר כדבר הזה דבר אחיתפל הנעשה את דברו אם אין אתה דבר  ס "],"query":"010017006"},{"canonical":"2 Samuel 17:7","passages":["ויאמר חושי אל אבשלום לא טובה העצה אשר יעץ אחיתפל בפעם הזאת "],"query":"010017007"},{"canonical":"2 Samuel 17:8","passages":["ויאמר חושי אתה ידעת את אביך ואת אנשיו כי גברים המה ומרי נפש המה כדב שכול בשדה ואביך איש מלחמה ולא ילין את העם "],"query":"010017008"},{"canonical":"2 Samuel 17:9","passages":["הנה עתה הוא נחבא באחת הפחתים או באחד המקומת והיה כנפל בהם בתחלה ושמע השמע ואמר היתה מגפה בעם אשר אחרי אבשלם "],"query":"010017009"},{"canonical":"2 Samuel 17:10","passages":["והוא גם בן חיל אשר לבו כלב האריה המס ימס כי ידע כל ישראל כי גבור אביך ובני חיל אשר אתו "],"query":"010017010"},{"canonical":"2 Samuel 17:11","passages":["כי יעצתי האסף יאסף עליך כל ישראל מדן ועד באר שבע כחול אשר על הים לרב ופניך הלכים בקרב "],"query":"010017011"},{"canonical":"2 Samuel 17:12","passages":["ובאנו אליו באחד המקומת אשר נמצא שם ונחנו עליו כאשר יפל הטל על האדמה ולא נותר בו ובכל האנשים אשר אתו גם אחד "],"query":"010017012"},{"canonical":"2 Samuel 17:13","passages":["ואם אל עיר יאסף והשיאו כל ישראל אל העיר ההיא חבלים וסחבנו אתו עד הנחל עד אשר לא נמצא שם גם צרור פ"],"query":"010017013"},{"canonical":"2 Samuel 17:14","passages":["ויאמר אבשלום וכל איש ישראל טובה עצת חושי הארכי מעצת אחיתפל ויהוה צוה להפר את עצת אחיתפל הטובה לבעבור הביא יהוה אל אבשלום את הרעה  ס "],"query":"010017014"},{"canonical":"2 Samuel 17:15","passages":["ויאמר חושי אל צדוק ואל אביתר הכהנים כזאת וכזאת יעץ אחיתפל את אבשלם ואת זקני ישראל וכזאת וכזאת יעצתי אני "],"query":"010017015"},{"canonical":"2 Samuel 17:16","passages":["ועתה שלחו מהרה והגידו לדוד לאמר אל תלן הלילה בערבות המדבר וגם עבור תעבור פן יבלע למלך ולכל העם אשר אתו "],"query":"010017016"},{"canonical":"2 Samuel 17:17","passages":["ויהונתן ואחימעץ עמדים בעין רגל והלכה השפחה והגידה להם והם ילכו והגידו למלך דוד כי לא יוכלו להראות לבוא העירה "],"query":"010017017"},{"canonical":"2 Samuel 17:18","passages":["וירא אתם נער ויגד לאבשלם וילכו שניהם מהרה ויבאו אל בית איש בבחורים ולו באר בחצרו וירדו שם "],"query":"010017018"},{"canonical":"2 Samuel 17:19","passages":["ותקח האשה ותפרש את המסך על פני הבאר ותשטח עליו הרפות ולא נודע דבר "],"query":"010017019"},{"canonical":"2 Samuel 17:20","passages":["ויבאו עבדי אבשלום אל האשה הביתה ויאמרו איה אחימעץ ויהונתן ותאמר להם האשה עברו מיכל המים ויבקשו ולא מצאו וישבו ירושל͏ם  ס "],"query":"010017020"},{"canonical":"2 Samuel 17:21","passages":["ויהי אחרי לכתם ו͏יעלו מהבאר וילכו ויגדו למלך דוד ויאמרו אל דוד קומו ועברו מהרה את המים כי ככה יעץ עליכם אחיתפל "],"query":"010017021"},{"canonical":"2 Samuel 17:22","passages":["ויקם דוד וכל העם אשר אתו ויעברו את הירדן עד אור הבקר עד אחד לא נעדר אשר לא עבר את הירדן "],"query":"010017022"},{"canonical":"2 Samuel 17:23","passages":["ואחיתפל ראה כי לא נעשתה עצתו ויחבש את החמור ויקם וילך אל ביתו אל עירו ויצו אל ביתו ויחנק וימת ויקבר בקבר אביו  ס "],"query":"010017023"},{"canonical":"2 Samuel 17:24","passages":["ודוד בא מחנימה ואבשלם עבר את הירדן הוא וכל איש ישראל עמו "],"query":"010017024"},{"canonical":"2 Samuel 17:25","passages":["ואת עמשא שם אבשלם תחת יואב על הצבא ועמשא בן איש ושמו יתרא הישראלי אשר בא אל אביגל בת נחש אחות צרויה אם יואב "],"query":"010017025"},{"canonical":"2 Samuel 17:26","passages":["ויחן ישראל ואבשלם ארץ הגלעד  ס "],"query":"010017026"},{"canonical":"2 Samuel 17:27","passages":["ויהי כבוא דוד מחנימה ושבי בן נחש מרבת בני עמון ומכיר בן עמיאל מלא דבר וברזלי הגלעדי מרגלים "],"query":"010017027"},{"canonical":"2 Samuel 17:28","passages":["משכב וספות וכלי יוצר וחטים ושערים וקמח וקלי ופול ועדשים וקלי "],"query":"010017028"},{"canonical":"2 Samuel 17:29","passages":["ודבש וחמאה וצאן ושפות בקר הגישו לדוד ולעם אשר אתו לאכול כי אמרו העם רעב ועיף וצמא במדבר "],"query":"010017029"}]}