{"query":"033006","verses":[{},{"canonical":"Micah 6:1","passages":["שמעו נא את אשר יהוה אמר קום ריב את ההרים ותשמענה הגבעות קולך "],"query":"033006001"},{"canonical":"Micah 6:2","passages":["שמעו הרים את ריב יהוה והאתנים מסדי ארץ כי ריב ליהוה עם עמו ועם ישראל יתוכח "],"query":"033006002"},{"canonical":"Micah 6:3","passages":["עמי מה עשיתי לך ומה הלאתיך ענה בי "],"query":"033006003"},{"canonical":"Micah 6:4","passages":["כי העלתיך מארץ מצרים ומבית עבדים פדיתיך ואשלח לפניך את משה אהרן ומרים "],"query":"033006004"},{"canonical":"Micah 6:5","passages":["עמי זכר נא מה יעץ בלק מלך מואב ומה ענה אתו בלעם בן בעור מן השטים עד הגלגל למען דעת צדקות יהוה "],"query":"033006005"},{"canonical":"Micah 6:6","passages":["במה אקדם יהוה אכף לאלהי מרום האקדמנו בעולות בעגלים בני שנה "],"query":"033006006"},{"canonical":"Micah 6:7","passages":["הירצה יהוה באלפי אילים ברבבות נחלי שמן האתן בכורי פשעי פרי בטני חטאת נפשי "],"query":"033006007"},{"canonical":"Micah 6:8","passages":["הגיד לך אדם מה טוב ומה יהוה דורש ממך כי אם עשות משפט ואהבת חסד והצנע לכת עם אלהיך פ"],"query":"033006008"},{"canonical":"Micah 6:9","passages":["קול יהוה לעיר יקרא ותושיה יראה שמך שמעו מטה ומי יעדה "],"query":"033006009"},{"canonical":"Micah 6:10","passages":["עוד האש בית רשע אצרות רשע ואיפת רזון זעומה "],"query":"033006010"},{"canonical":"Micah 6:11","passages":["האזכה במאזני רשע ובכיס אבני מרמה "],"query":"033006011"},{"canonical":"Micah 6:12","passages":["אשר עשיריה מלאו חמס וישביה דברו שקר ולשונם רמיה בפיהם "],"query":"033006012"},{"canonical":"Micah 6:13","passages":["וגם אני החליתי הכותך השמם על חטאתך "],"query":"033006013"},{"canonical":"Micah 6:14","passages":["אתה תאכל ולא תשבע וישחך בקרבך ותסג ולא תפליט ואשר תפלט לחרב אתן "],"query":"033006014"},{"canonical":"Micah 6:15","passages":["אתה תזרע ולא תקצור אתה תדרך זית ולא תסוך שמן ותירוש ולא תשתה יין "],"query":"033006015"},{"canonical":"Micah 6:16","passages":["וישתמר חקות עמרי וכל מעשה בית אחאב ותלכו במעצותם למען תתי אתך לשמה וישביה לשרקה וחרפת עמי תשאו פ"],"query":"033006016"}]}