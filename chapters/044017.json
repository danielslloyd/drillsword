{"query":"044017","verses":[{},{"canonical":"Acts 17:1","passages":["Διοδεύσαντες δὲ τὴν Ἀμφίπολιν καὶ  ⸀τὴν Ἀπολλωνίαν ἦλθον εἰς Θεσσαλονίκην,  ὅπου  ⸀ἦν συναγωγὴ τῶν Ἰουδαίων.  "],"query":"044017001"},{"canonical":"Acts 17:2","passages":["κατὰ δὲ τὸ εἰωθὸς τῷ Παύλῳ εἰσῆλθεν πρὸς αὐτοὺς καὶ ἐπὶ σάββατα τρία διελέξατο αὐτοῖς ἀπὸ τῶν γραφῶν,  "],"query":"044017002"},{"canonical":"Acts 17:3","passages":["διανοίγων καὶ παρατιθέμενος ὅτι τὸν χριστὸν ἔδει παθεῖν καὶ ἀναστῆναι ἐκ νεκρῶν,  καὶ ὅτι οὗτός ἐστιν  ⸂ὁ χριστός,  ὁ⸃  Ἰησοῦς ὃν ἐγὼ καταγγέλλω ὑμῖν.  "],"query":"044017003"},{"canonical":"Acts 17:4","passages":["καί τινες ἐξ αὐτῶν ἐπείσθησαν καὶ προσεκληρώθησαν τῷ Παύλῳ καὶ τῷ Σιλᾷ,  τῶν τε σεβομένων Ἑλλήνων  ⸂πλῆθος πολὺ⸃  γυναικῶν τε τῶν πρώτων οὐκ ὀλίγαι.  "],"query":"044017004"},{"canonical":"Acts 17:5","passages":[" ⸂ζηλώσαντες δὲ οἱ Ἰουδαῖοι καὶ προσλαβόμενοι⸃  τῶν ἀγοραίων  ⸂ἄνδρας τινὰς⸃  πονηροὺς καὶ ὀχλοποιήσαντες ἐθορύβουν τὴν πόλιν,   ⸂καὶ ἐπιστάντες⸃  τῇ οἰκίᾳ Ἰάσονος ἐζήτουν αὐτοὺς  ⸀προαγαγεῖν εἰς τὸν δῆμον·  "],"query":"044017005"},{"canonical":"Acts 17:6","passages":["μὴ εὑρόντες δὲ αὐτοὺς  ⸀ἔσυρον Ἰάσονα καί τινας ἀδελφοὺς ἐπὶ τοὺς πολιτάρχας,  βοῶντες ὅτι Οἱ τὴν οἰκουμένην ἀναστατώσαντες οὗτοι καὶ ἐνθάδε πάρεισιν,  "],"query":"044017006"},{"canonical":"Acts 17:7","passages":["οὓς ὑποδέδεκται Ἰάσων·  καὶ οὗτοι πάντες ἀπέναντι τῶν δογμάτων Καίσαρος πράσσουσι,  βασιλέα  ⸂ἕτερον λέγοντες⸃  εἶναι Ἰησοῦν.  "],"query":"044017007"},{"canonical":"Acts 17:8","passages":["ἐτάραξαν δὲ τὸν ὄχλον καὶ τοὺς πολιτάρχας ἀκούοντας ταῦτα,  "],"query":"044017008"},{"canonical":"Acts 17:9","passages":["καὶ λαβόντες τὸ ἱκανὸν παρὰ τοῦ Ἰάσονος καὶ τῶν λοιπῶν ἀπέλυσαν αὐτούς.  "],"query":"044017009"},{"canonical":"Acts 17:10","passages":["Οἱ δὲ ἀδελφοὶ εὐθέως  ⸀διὰ νυκτὸς ἐξέπεμψαν τόν τε Παῦλον καὶ τὸν Σιλᾶν εἰς Βέροιαν,  οἵτινες παραγενόμενοι εἰς τὴν συναγωγὴν  ⸂τῶν Ἰουδαίων ἀπῄεσαν⸃·  "],"query":"044017010"},{"canonical":"Acts 17:11","passages":["οὗτοι δὲ ἦσαν εὐγενέστεροι τῶν ἐν Θεσσαλονίκῃ,  οἵτινες ἐδέξαντο τὸν λόγον μετὰ πάσης προθυμίας,   ⸀τὸ καθ’ ἡμέραν ἀνακρίνοντες τὰς γραφὰς εἰ ἔχοι ταῦτα οὕτως.  "],"query":"044017011"},{"canonical":"Acts 17:12","passages":["πολλοὶ μὲν οὖν ἐξ αὐτῶν ἐπίστευσαν,  καὶ τῶν Ἑλληνίδων γυναικῶν τῶν εὐσχημόνων καὶ ἀνδρῶν οὐκ ὀλίγοι.  "],"query":"044017012"},{"canonical":"Acts 17:13","passages":["ὡς δὲ ἔγνωσαν οἱ ἀπὸ τῆς Θεσσαλονίκης Ἰουδαῖοι ὅτι καὶ ἐν τῇ Βεροίᾳ κατηγγέλη ὑπὸ τοῦ Παύλου ὁ λόγος τοῦ θεοῦ,  ἦλθον κἀκεῖ σαλεύοντες  ⸂καὶ ταράσσοντες⸃  τοὺς ὄχλους.  "],"query":"044017013"},{"canonical":"Acts 17:14","passages":["εὐθέως δὲ τότε τὸν Παῦλον ἐξαπέστειλαν οἱ ἀδελφοὶ πορεύεσθαι  ⸀ἕως ἐπὶ τὴν θάλασσαν·   ⸂ὑπέμεινάν τε⸃  ὅ τε Σιλᾶς καὶ ὁ Τιμόθεος ἐκεῖ.  "],"query":"044017014"},{"canonical":"Acts 17:15","passages":["οἱ δὲ  ⸀καθιστάνοντες τὸν Παῦλον  ⸀ἤγαγον ἕως Ἀθηνῶν,  καὶ λαβόντες ἐντολὴν πρὸς τὸν Σιλᾶν καὶ  ⸀τὸν Τιμόθεον ἵνα ὡς τάχιστα ἔλθωσιν πρὸς αὐτὸν ἐξῄεσαν.  "],"query":"044017015"},{"canonical":"Acts 17:16","passages":["Ἐν δὲ ταῖς Ἀθήναις ἐκδεχομένου αὐτοὺς τοῦ Παύλου,  παρωξύνετο τὸ πνεῦμα αὐτοῦ ἐν αὐτῷ  ⸀θεωροῦντος κατείδωλον οὖσαν τὴν πόλιν.  "],"query":"044017016"},{"canonical":"Acts 17:17","passages":["διελέγετο μὲν οὖν ἐν τῇ συναγωγῇ τοῖς Ἰουδαίοις καὶ τοῖς σεβομένοις καὶ ἐν τῇ ἀγορᾷ κατὰ πᾶσαν ἡμέραν πρὸς τοὺς παρατυγχάνοντας.  "],"query":"044017017"},{"canonical":"Acts 17:18","passages":["τινὲς δὲ καὶ τῶν Ἐπικουρείων  ⸀καὶ Στοϊκῶν φιλοσόφων συνέβαλλον αὐτῷ,  καί τινες ἔλεγον·  Τί ἂν θέλοι ὁ σπερμολόγος οὗτος λέγειν;  οἱ δέ·  Ξένων δαιμονίων δοκεῖ καταγγελεὺς εἶναι·  ὅτι τὸν Ἰησοῦν καὶ τὴν ἀνάστασιν εὐηγγελίζετο.  "],"query":"044017018"},{"canonical":"Acts 17:19","passages":["ἐπιλαβόμενοί  ⸀τε αὐτοῦ ἐπὶ τὸν Ἄρειον Πάγον ἤγαγον,  λέγοντες·  Δυνάμεθα γνῶναι τίς ἡ καινὴ αὕτη ἡ ὑπὸ σοῦ λαλουμένη διδαχή;  "],"query":"044017019"},{"canonical":"Acts 17:20","passages":["ξενίζοντα γάρ τινα εἰσφέρεις εἰς τὰς ἀκοὰς ἡμῶν·  βουλόμεθα οὖν γνῶναι  ⸂τίνα θέλει⸃  ταῦτα εἶναι.  "],"query":"044017020"},{"canonical":"Acts 17:21","passages":["Ἀθηναῖοι δὲ πάντες καὶ οἱ ἐπιδημοῦντες ξένοι εἰς οὐδὲν ἕτερον ηὐκαίρουν ἢ λέγειν τι  ⸀ἢ ἀκούειν  ⸀τι καινότερον.  "],"query":"044017021"},{"canonical":"Acts 17:22","passages":["Σταθεὶς  ⸀δὲ Παῦλος ἐν μέσῳ τοῦ Ἀρείου Πάγου ἔφη·  Ἄνδρες Ἀθηναῖοι,  κατὰ πάντα ὡς δεισιδαιμονεστέρους ὑμᾶς θεωρῶ·  "],"query":"044017022"},{"canonical":"Acts 17:23","passages":["διερχόμενος γὰρ καὶ ἀναθεωρῶν τὰ σεβάσματα ὑμῶν εὗρον καὶ βωμὸν ἐν ᾧ ἐπεγέγραπτο·  Ἀγνώστῳ θεῷ.   ⸀ὃ οὖν ἀγνοοῦντες εὐσεβεῖτε,   ⸀τοῦτο ἐγὼ καταγγέλλω ὑμῖν.  "],"query":"044017023"},{"canonical":"Acts 17:24","passages":["ὁ θεὸς ὁ ποιήσας τὸν κόσμον καὶ πάντα τὰ ἐν αὐτῷ,  οὗτος οὐρανοῦ καὶ γῆς  ⸂ὑπάρχων κύριος⸃  οὐκ ἐν χειροποιήτοις ναοῖς κατοικεῖ "],"query":"044017024"},{"canonical":"Acts 17:25","passages":["οὐδὲ ὑπὸ χειρῶν  ⸀ἀνθρωπίνων θεραπεύεται προσδεόμενός τινος,  αὐτὸς διδοὺς πᾶσι ζωὴν καὶ πνοὴν  ⸂καὶ τὰ⸃  πάντα·  "],"query":"044017025"},{"canonical":"Acts 17:26","passages":["ἐποίησέν τε ἐξ  ⸀ἑνὸς πᾶν ἔθνος ἀνθρώπων κατοικεῖν ἐπὶ  ⸂παντὸς προσώπου⸃  τῆς γῆς,  ὁρίσας προστεταγμένους καιροὺς καὶ τὰς ὁροθεσίας τῆς κατοικίας αὐτῶν,  "],"query":"044017026"},{"canonical":"Acts 17:27","passages":["ζητεῖν τὸν  ⸀θεὸν εἰ ἄρα γε ψηλαφήσειαν αὐτὸν καὶ εὕροιεν,  καί γε οὐ μακρὰν ἀπὸ ἑνὸς ἑκάστου ἡμῶν ὑπάρχοντα.  "],"query":"044017027"},{"canonical":"Acts 17:28","passages":["ἐν αὐτῷ γὰρ ζῶμεν καὶ κινούμεθα καὶ ἐσμέν,  ὡς καί τινες τῶν καθ’ ὑμᾶς ποιητῶν εἰρήκασιν·  Τοῦ γὰρ καὶ γένος ἐσμέν.  "],"query":"044017028"},{"canonical":"Acts 17:29","passages":["γένος οὖν ὑπάρχοντες τοῦ θεοῦ οὐκ ὀφείλομεν νομίζειν χρυσῷ ἢ ἀργύρῳ ἢ λίθῳ,  χαράγματι τέχνης καὶ ἐνθυμήσεως ἀνθρώπου,  τὸ θεῖον εἶναι ὅμοιον.  "],"query":"044017029"},{"canonical":"Acts 17:30","passages":["τοὺς μὲν οὖν χρόνους τῆς ἀγνοίας ὑπεριδὼν ὁ θεὸς τὰ νῦν  ⸀παραγγέλλει τοῖς ἀνθρώποις  ⸀πάντας πανταχοῦ μετανοεῖν,  "],"query":"044017030"},{"canonical":"Acts 17:31","passages":[" ⸀καθότι ἔστησεν ἡμέραν ἐν ᾗ μέλλει κρίνειν τὴν οἰκουμένην ἐν δικαιοσύνῃ ἐν ἀνδρὶ ᾧ ὥρισεν,  πίστιν παρασχὼν πᾶσιν ἀναστήσας αὐτὸν ἐκ νεκρῶν.  "],"query":"044017031"},{"canonical":"Acts 17:32","passages":["Ἀκούσαντες δὲ ἀνάστασιν νεκρῶν οἱ μὲν ἐχλεύαζον οἱ δὲ εἶπαν Ἀκουσόμεθά σου  ⸂περὶ τούτου καὶ πάλιν⸃.  "],"query":"044017032"},{"canonical":"Acts 17:33","passages":[" ⸀οὕτως ὁ Παῦλος ἐξῆλθεν ἐκ μέσου αὐτῶν·  "],"query":"044017033"},{"canonical":"Acts 17:34","passages":["τινὲς δὲ ἄνδρες κολληθέντες αὐτῷ ἐπίστευσαν,  ἐν οἷς καὶ Διονύσιος ὁ Ἀρεοπαγίτης καὶ γυνὴ ὀνόματι Δάμαρις καὶ ἕτεροι σὺν αὐτοῖς.  "],"query":"044017034"}]}