{"query":"012023","verses":[{},{"canonical":"2 Kings 23:1","passages":["וישלח המלך ויאספו אליו כל זקני יהודה וירושל͏ם "],"query":"012023001"},{"canonical":"2 Kings 23:2","passages":["ויעל המלך בית יהוה וכל איש יהודה וכל ישבי ירושלם אתו והכהנים והנביאים וכל העם למקטן ועד גדול ויקרא באזניהם את כל דברי ספר הברית הנמצא בבית יהוה "],"query":"012023002"},{"canonical":"2 Kings 23:3","passages":["ויעמד המלך על העמוד ויכרת את הברית לפני יהוה ללכת אחר יהוה ולשמר מצותיו ואת עדותיו ואת חקתיו בכל לב ובכל נפש להקים את דברי הברית הזאת הכתבים על הספר הזה ויעמד כל העם בברית "],"query":"012023003"},{"canonical":"2 Kings 23:4","passages":["ויצו המלך את חלקיהו הכהן הגדול ואת כהני המשנה ואת שמרי הסף להוציא מהיכל יהוה את כל הכלים העשוים לבעל ולאשרה ולכל צבא השמים וישרפם מחוץ לירושלם בשדמות קדרון ונשא את עפרם בית אל "],"query":"012023004"},{"canonical":"2 Kings 23:5","passages":["והשבית את הכמרים אשר נתנו מלכי יהודה ויקטר בבמות בערי יהודה ומסבי ירושל͏ם ואת המקטרים לבעל לשמש ולירח ולמזלות ולכל צבא השמים "],"query":"012023005"},{"canonical":"2 Kings 23:6","passages":["ויצא את האשרה מבית יהוה מחוץ לירושלם אל נחל קדרון וישרף אתה בנחל קדרון וידק לעפר וישלך את עפרה על קבר בני העם "],"query":"012023006"},{"canonical":"2 Kings 23:7","passages":["ויתץ את בתי הקדשים אשר בבית יהוה אשר הנשים ארגות שם בתים לאשרה "],"query":"012023007"},{"canonical":"2 Kings 23:8","passages":["ויבא את כל הכהנים מערי יהודה ויטמא את הבמות אשר קטרו שמה הכהנים מגבע עד באר שבע ונתץ את במות השערים אשר פתח שער יהושע שר העיר אשר על שמאול איש בשער העיר "],"query":"012023008"},{"canonical":"2 Kings 23:9","passages":["אך לא יעלו כהני הבמות אל מזבח יהוה בירושל͏ם כי אם אכלו מצות בתוך אחיהם "],"query":"012023009"},{"canonical":"2 Kings 23:10","passages":["וטמא את התפת אשר בגי בן הנם לבלתי להעביר איש את בנו ואת בתו באש למלך "],"query":"012023010"},{"canonical":"2 Kings 23:11","passages":["וישבת את הסוסים אשר נתנו מלכי יהודה לשמש מבא בית יהוה אל לשכת נתן מלך הסריס אשר בפרורים ואת מרכבות השמש שרף באש "],"query":"012023011"},{"canonical":"2 Kings 23:12","passages":["ואת המזבחות אשר על הגג עלית אחז אשר עשו מלכי יהודה ואת המזבחות אשר עשה מנשה בשתי חצרות בית יהוה נתץ המלך וירץ משם והשליך את עפרם אל נחל קדרון "],"query":"012023012"},{"canonical":"2 Kings 23:13","passages":["ואת הבמות אשר על פני ירושלם אשר מימין להר המשחית אשר בנה שלמה מלך ישראל לעשתרת שקץ צידנים ולכמוש שקץ מואב ולמלכם תועבת בני עמון טמא המלך "],"query":"012023013"},{"canonical":"2 Kings 23:14","passages":["ושבר את המצבות ויכרת את האשרים וימלא את מקומם עצמות אדם "],"query":"012023014"},{"canonical":"2 Kings 23:15","passages":["וגם את המזבח אשר בבית אל הבמה אשר עשה ירבעם בן נבט אשר החטיא את ישראל גם את המזבח ההוא ואת הבמה נתץ וישרף את הבמה הדק לעפר ושרף אשרה "],"query":"012023015"},{"canonical":"2 Kings 23:16","passages":["ויפן יאשיהו וירא את הקברים אשר שם בהר וישלח ויקח את העצמות מן הקברים וישרף על המזבח ויטמאהו כדבר יהוה אשר קרא איש האלהים אשר קרא את הדברים האלה "],"query":"012023016"},{"canonical":"2 Kings 23:17","passages":["ויאמר מה הציון הלז אשר אני ראה ויאמרו אליו אנשי העיר הקבר איש האלהים אשר בא מיהודה ויקרא את הדברים האלה אשר עשית על המזבח בית אל "],"query":"012023017"},{"canonical":"2 Kings 23:18","passages":["ויאמר הניחו לו איש אל ינע עצמתיו וימלטו עצמתיו את עצמות הנביא אשר בא משמרון "],"query":"012023018"},{"canonical":"2 Kings 23:19","passages":["וגם את כל בתי הבמות אשר בערי שמרון אשר עשו מלכי ישראל להכעיס הסיר יאשיהו ויעש להם ככל המעשים אשר עשה בבית אל "],"query":"012023019"},{"canonical":"2 Kings 23:20","passages":["ויזבח את כל כהני הבמות אשר שם על המזבחות וישרף את עצמות אדם עליהם וישב ירושל͏ם "],"query":"012023020"},{"canonical":"2 Kings 23:21","passages":["ויצו המלך את כל העם לאמר עשו פסח ליהוה אלהיכם ככתוב על ספר הברית הזה "],"query":"012023021"},{"canonical":"2 Kings 23:22","passages":["כי לא נעשה כפסח הזה מימי השפטים אשר שפטו את ישראל וכל ימי מלכי ישראל ומלכי יהודה "],"query":"012023022"},{"canonical":"2 Kings 23:23","passages":["כי אם בשמנה עשרה שנה למלך יאשיהו נעשה הפסח הזה ליהוה בירושל͏ם "],"query":"012023023"},{"canonical":"2 Kings 23:24","passages":["וגם את האבות ואת הידענים ואת התרפים ואת הגללים ואת כל השקצים אשר נראו בארץ יהודה ובירושלם בער יאשיהו למען הקים את דברי התורה הכתבים על הספר אשר מצא חלקיהו הכהן בית יהוה "],"query":"012023024"},{"canonical":"2 Kings 23:25","passages":["וכמהו לא היה לפניו מלך אשר שב אל יהוה בכל לבבו ובכל נפשו ובכל מאדו ככל תורת משה ואחריו לא קם כמהו "],"query":"012023025"},{"canonical":"2 Kings 23:26","passages":["אך לא שב יהוה מחרון אפו הגדול אשר חרה אפו ביהודה על כל הכעסים אשר הכעיסו מנשה "],"query":"012023026"},{"canonical":"2 Kings 23:27","passages":["ויאמר יהוה גם את יהודה אסיר מעל פני כאשר הסרתי את ישראל ומאסתי את העיר הזאת אשר בחרתי את ירושלם ואת הבית אשר אמרתי יהיה שמי שם "],"query":"012023027"},{"canonical":"2 Kings 23:28","passages":["ויתר דברי יאשיהו וכל אשר עשה הלא הם כתובים על ספר דברי הימים למלכי יהודה "],"query":"012023028"},{"canonical":"2 Kings 23:29","passages":["בימיו עלה פרעה נכה מלך מצרים על מלך אשור על נהר פרת וילך המלך יאשיהו לקראתו וימיתהו במגדו כראתו אתו "],"query":"012023029"},{"canonical":"2 Kings 23:30","passages":["וירכבהו עבדיו מת ממגדו ויבאהו ירושלם ויקברהו בקברתו ויקח עם הארץ את יהואחז בן יאשיהו וימשחו אתו וימליכו אתו תחת אביו פ"],"query":"012023030"},{"canonical":"2 Kings 23:31","passages":["בן עשרים ושלש שנה יהואחז במלכו ושלשה חדשים מלך בירושל͏ם ושם אמו חמוטל בת ירמיהו מלבנה "],"query":"012023031"},{"canonical":"2 Kings 23:32","passages":["ויעש הרע בעיני יהוה ככל אשר עשו אבתיו "],"query":"012023032"},{"canonical":"2 Kings 23:33","passages":["ויאסרהו פרעה נכה ברבלה בארץ חמת ממלך בירושל͏ם ויתן ענש על הארץ מאה ככר כסף וככר זהב "],"query":"012023033"},{"canonical":"2 Kings 23:34","passages":["וימלך פרעה נכה את אליקים בן יאשיהו תחת יאשיהו אביו ויסב את שמו יהויקים ואת יהואחז לקח ויבא מצרים וימת שם "],"query":"012023034"},{"canonical":"2 Kings 23:35","passages":["והכסף והזהב נתן יהויקים לפרעה אך העריך את הארץ לתת את הכסף על פי פרעה איש כערכו נגש את הכסף ואת הזהב את עם הארץ לתת לפרעה נכה  ס "],"query":"012023035"},{"canonical":"2 Kings 23:36","passages":["בן עשרים וחמש שנה יהויקים במלכו ואחת עשרה שנה מלך בירושל͏ם ושם אמו זבודה בת פדיה מן רומה "],"query":"012023036"},{"canonical":"2 Kings 23:37","passages":["ויעש הרע בעיני יהוה ככל אשר עשו אבתיו "],"query":"012023037"}]}