{"query":"005002","verses":[{},{"canonical":"Deuteronomy 2:1","passages":["ונפן ונסע המדברה דרך ים סוף כאשר דבר יהוה אלי ונסב את הר שעיר ימים רבים  ס "],"query":"005002001"},{"canonical":"Deuteronomy 2:2","passages":["ויאמר יהוה אלי לאמר "],"query":"005002002"},{"canonical":"Deuteronomy 2:3","passages":["רב לכם סב את ההר הזה פנו לכם צפנה "],"query":"005002003"},{"canonical":"Deuteronomy 2:4","passages":["ואת העם צו לאמר אתם עברים בגבול אחיכם בני עשו הישבים בשעיר וייראו מכם ונשמרתם מאד "],"query":"005002004"},{"canonical":"Deuteronomy 2:5","passages":["אל תתגרו בם כי לא אתן לכם מארצם עד מדרך כף רגל כי ירשה לעשו נתתי את הר שעיר "],"query":"005002005"},{"canonical":"Deuteronomy 2:6","passages":["אכל תשברו מאתם בכסף ואכלתם וגם מים תכרו מאתם בכסף ושתיתם "],"query":"005002006"},{"canonical":"Deuteronomy 2:7","passages":["כי יהוה אלהיך ברכך בכל מעשה ידך ידע לכתך את המדבר הגדל הזה זה ארבעים שנה יהוה אלהיך עמך לא חסרת דבר "],"query":"005002007"},{"canonical":"Deuteronomy 2:8","passages":["ונעבר מאת אחינו בני עשו הישבים בשעיר מדרך הערבה מאילת ומעצין גבר  ס ונפן ונעבר דרך מדבר מואב "],"query":"005002008"},{"canonical":"Deuteronomy 2:9","passages":["ויאמר יהוה אלי אל תצר את מואב ואל תתגר בם מלחמה כי לא אתן לך מארצו ירשה כי לבני לוט נתתי את ער ירשה "],"query":"005002009"},{"canonical":"Deuteronomy 2:10","passages":["האמים לפנים ישבו בה עם גדול ורב ורם כענקים "],"query":"005002010"},{"canonical":"Deuteronomy 2:11","passages":["רפאים יחשבו אף הם כענקים והמאבים יקראו להם אמים "],"query":"005002011"},{"canonical":"Deuteronomy 2:12","passages":["ובשעיר ישבו החרים לפנים ובני עשו יירשום וישמידום מפניהם וישבו תחתם כאשר עשה ישראל לארץ ירשתו אשר נתן יהוה להם "],"query":"005002012"},{"canonical":"Deuteronomy 2:13","passages":["עתה קמו ועברו לכם את נחל זרד ונעבר את נחל זרד "],"query":"005002013"},{"canonical":"Deuteronomy 2:14","passages":["והימים אשר הלכנו מקדש ברנע עד אשר עברנו את נחל זרד שלשים ושמנה שנה עד תם כל הדור אנשי המלחמה מקרב המחנה כאשר נשבע יהוה להם "],"query":"005002014"},{"canonical":"Deuteronomy 2:15","passages":["וגם יד יהוה היתה בם להמם מקרב המחנה עד תמם "],"query":"005002015"},{"canonical":"Deuteronomy 2:16","passages":["ויהי כאשר תמו כל אנשי המלחמה למות מקרב העם  ס "],"query":"005002016"},{"canonical":"Deuteronomy 2:17","passages":["וידבר יהוה אלי לאמר "],"query":"005002017"},{"canonical":"Deuteronomy 2:18","passages":["אתה עבר היום את גבול מואב את ער "],"query":"005002018"},{"canonical":"Deuteronomy 2:19","passages":["וקרבת מול בני עמון אל תצרם ואל תתגר בם כי לא אתן מארץ בני עמון לך ירשה כי לבני לוט נתתיה ירשה "],"query":"005002019"},{"canonical":"Deuteronomy 2:20","passages":["ארץ רפאים תחשב אף הוא רפאים ישבו בה לפנים והעמנים יקראו להם זמזמים "],"query":"005002020"},{"canonical":"Deuteronomy 2:21","passages":["עם גדול ורב ורם כענקים וישמידם יהוה מפניהם ויירשם וישבו תחתם "],"query":"005002021"},{"canonical":"Deuteronomy 2:22","passages":["כאשר עשה לבני עשו הישבים בשעיר אשר השמיד את החרי מפניהם ויירשם וישבו תחתם עד היום הזה "],"query":"005002022"},{"canonical":"Deuteronomy 2:23","passages":["והעוים הישבים בחצרים עד עזה כפתרים היצאים מכפתור השמידם וישבו תחתם "],"query":"005002023"},{"canonical":"Deuteronomy 2:24","passages":["קומו סעו ועברו את נחל ארנן ראה נתתי בידך את סיחן מלך חשבון ה͏אמרי ואת ארצו החל רש והתגר בו מלחמה "],"query":"005002024"},{"canonical":"Deuteronomy 2:25","passages":["היום הזה אחל תת פחדך ויראתך על פני העמים תחת כל השמים אשר ישמעון שמעך ורגזו וחלו מפניך "],"query":"005002025"},{"canonical":"Deuteronomy 2:26","passages":["ואשלח מלאכים ממדבר קדמות אל סיחון מלך חשבון דברי שלום לאמר "],"query":"005002026"},{"canonical":"Deuteronomy 2:27","passages":["אעברה בארצך בדרך בדרך אלך לא אסור ימין ושמאול "],"query":"005002027"},{"canonical":"Deuteronomy 2:28","passages":["אכל בכסף תשברני ואכלתי ומים בכסף תתן לי ושתיתי רק אעברה ברגלי "],"query":"005002028"},{"canonical":"Deuteronomy 2:29","passages":["כאשר ע͏שו לי בני עשו הישבים בשעיר והמואבים הישבים בער עד אשר אעבר את הירדן אל הארץ אשר יהוה אלהינו נתן לנו "],"query":"005002029"},{"canonical":"Deuteronomy 2:30","passages":["ולא אבה סיחן מלך חשבון העברנו בו כי הקשה יהוה אלהיך את רוחו ואמץ את לבבו למען תתו בידך כיום הזה  ס "],"query":"005002030"},{"canonical":"Deuteronomy 2:31","passages":["ויאמר יהוה אלי ראה החלתי תת לפניך את סיחן ואת ארצו החל רש לרשת את ארצו "],"query":"005002031"},{"canonical":"Deuteronomy 2:32","passages":["ויצא סיחן לקראתנו הוא וכל עמו למלחמה יהצה "],"query":"005002032"},{"canonical":"Deuteronomy 2:33","passages":["ויתנהו יהוה אלהינו לפנינו ונך אתו ואת בניו ואת כל עמו "],"query":"005002033"},{"canonical":"Deuteronomy 2:34","passages":["ונלכד את כל עריו בעת ההוא ונחרם את כל עיר מתם והנשים והטף לא השארנו שריד "],"query":"005002034"},{"canonical":"Deuteronomy 2:35","passages":["רק הבהמה בזזנו לנו ושלל הערים אשר לכדנו "],"query":"005002035"},{"canonical":"Deuteronomy 2:36","passages":["מערער אשר על שפת נחל ארנן והעיר אשר בנחל ועד הגלעד לא היתה קריה אשר שגבה ממנו את הכל נתן יהוה אלהינו לפנינו "],"query":"005002036"},{"canonical":"Deuteronomy 2:37","passages":["רק אל ארץ בני עמון לא קרבת כל יד נחל יבק וערי ההר וכל אשר צוה יהוה אלהינו "],"query":"005002037"}]}