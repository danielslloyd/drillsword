{"query":"044020","verses":[{},{"canonical":"Acts 20:1","passages":["Μετὰ δὲ τὸ παύσασθαι τὸν θόρυβον  ⸀μεταπεμψάμενος ὁ Παῦλος τοὺς μαθητὰς καὶ  ⸀παρακαλέσας,  ἀσπασάμενος ἐξῆλθεν  ⸀πορεύεσθαι  ⸀εἰς Μακεδονίαν.  "],"query":"044020001"},{"canonical":"Acts 20:2","passages":["διελθὼν δὲ τὰ μέρη ἐκεῖνα καὶ παρακαλέσας αὐτοὺς λόγῳ πολλῷ ἦλθεν εἰς τὴν Ἑλλάδα "],"query":"044020002"},{"canonical":"Acts 20:3","passages":["ποιήσας τε μῆνας τρεῖς·  γενομένης  ⸂ἐπιβουλῆς αὐτῷ⸃  ὑπὸ τῶν Ἰουδαίων μέλλοντι ἀνάγεσθαι εἰς τὴν Συρίαν ἐγένετο  ⸀γνώμης τοῦ ὑποστρέφειν διὰ Μακεδονίας.  "],"query":"044020003"},{"canonical":"Acts 20:4","passages":["συνείπετο δὲ  ⸀αὐτῷ Σώπατρος  ⸀Πύρρου Βεροιαῖος,  Θεσσαλονικέων δὲ Ἀρίσταρχος καὶ Σεκοῦνδος,  καὶ Γάϊος Δερβαῖος καὶ Τιμόθεος,  Ἀσιανοὶ δὲ Τυχικὸς καὶ Τρόφιμος·  "],"query":"044020004"},{"canonical":"Acts 20:5","passages":["οὗτοι  ⸀δὲ  ⸀προσελθόντες ἔμενον ἡμᾶς ἐν Τρῳάδι·  "],"query":"044020005"},{"canonical":"Acts 20:6","passages":["ἡμεῖς δὲ ἐξεπλεύσαμεν μετὰ τὰς ἡμέρας τῶν ἀζύμων ἀπὸ Φιλίππων,  καὶ ἤλθομεν πρὸς αὐτοὺς εἰς τὴν Τρῳάδα ἄχρι ἡμερῶν πέντε,   ⸀οὗ διετρίψαμεν ἡμέρας ἑπτά.  "],"query":"044020006"},{"canonical":"Acts 20:7","passages":["Ἐν δὲ τῇ μιᾷ τῶν σαββάτων συνηγμένων  ⸀ἡμῶν κλάσαι ἄρτον ὁ Παῦλος διελέγετο αὐτοῖς,  μέλλων ἐξιέναι τῇ ἐπαύριον,  παρέτεινέν τε τὸν λόγον μέχρι μεσονυκτίου.  "],"query":"044020007"},{"canonical":"Acts 20:8","passages":["ἦσαν δὲ λαμπάδες ἱκαναὶ ἐν τῷ ὑπερῴῳ οὗ ἦμεν συνηγμένοι·  "],"query":"044020008"},{"canonical":"Acts 20:9","passages":[" ⸀καθεζόμενος δέ τις νεανίας ὀνόματι Εὔτυχος ἐπὶ τῆς θυρίδος,  καταφερόμενος ὕπνῳ βαθεῖ διαλεγομένου τοῦ Παύλου ἐπὶ πλεῖον,  κατενεχθεὶς ἀπὸ τοῦ ὕπνου ἔπεσεν ἀπὸ τοῦ τριστέγου κάτω καὶ ἤρθη νεκρός.  "],"query":"044020009"},{"canonical":"Acts 20:10","passages":["καταβὰς δὲ ὁ Παῦλος ἐπέπεσεν αὐτῷ καὶ συμπεριλαβὼν εἶπεν·  Μὴ θορυβεῖσθε,  ἡ γὰρ ψυχὴ αὐτοῦ ἐν αὐτῷ ἐστιν.  "],"query":"044020010"},{"canonical":"Acts 20:11","passages":["ἀναβὰς δὲ καὶ κλάσας  ⸀τὸν ἄρτον καὶ γευσάμενος ἐφ’ ἱκανόν τε ὁμιλήσας ἄχρι αὐγῆς,  οὕτως ἐξῆλθεν.  "],"query":"044020011"},{"canonical":"Acts 20:12","passages":["ἤγαγον δὲ τὸν παῖδα ζῶντα,  καὶ παρεκλήθησαν οὐ μετρίως.  "],"query":"044020012"},{"canonical":"Acts 20:13","passages":["Ἡμεῖς δὲ  ⸀προελθόντες  ⸀ἐπὶ τὸ πλοῖον ἀνήχθημεν ἐπὶ τὴν Ἆσσον,  ἐκεῖθεν μέλλοντες ἀναλαμβάνειν τὸν Παῦλον,  οὕτως γὰρ  ⸂διατεταγμένος ἦν⸃  μέλλων αὐτὸς πεζεύειν.  "],"query":"044020013"},{"canonical":"Acts 20:14","passages":["ὡς δὲ  ⸀συνέβαλλεν ἡμῖν εἰς τὴν Ἆσσον,  ἀναλαβόντες αὐτὸν ἤλθομεν εἰς Μιτυλήνην,  "],"query":"044020014"},{"canonical":"Acts 20:15","passages":["κἀκεῖθεν ἀποπλεύσαντες τῇ ἐπιούσῃ κατηντήσαμεν  ⸀ἄντικρυς Χίου,  τῇ δὲ ἑτέρᾳ παρεβάλομεν εἰς  ⸀Σάμον,  τῇ  ⸀δὲ ἐχομένῃ ἤλθομεν εἰς Μίλητον·  "],"query":"044020015"},{"canonical":"Acts 20:16","passages":[" ⸀κεκρίκει γὰρ ὁ Παῦλος παραπλεῦσαι τὴν Ἔφεσον,  ὅπως μὴ γένηται αὐτῷ χρονοτριβῆσαι ἐν τῇ Ἀσίᾳ,  ἔσπευδεν γὰρ εἰ δυνατὸν  ⸀εἴη αὐτῷ τὴν ἡμέραν τῆς πεντηκοστῆς γενέσθαι εἰς Ἱεροσόλυμα.  "],"query":"044020016"},{"canonical":"Acts 20:17","passages":["Ἀπὸ δὲ τῆς Μιλήτου πέμψας εἰς Ἔφεσον μετεκαλέσατο τοὺς πρεσβυτέρους τῆς ἐκκλησίας.  "],"query":"044020017"},{"canonical":"Acts 20:18","passages":["ὡς δὲ παρεγένοντο πρὸς αὐτὸν εἶπεν αὐτοῖς·  Ὑμεῖς ἐπίστασθε ἀπὸ πρώτης ἡμέρας ἀφ’ ἧς ἐπέβην εἰς τὴν Ἀσίαν πῶς μεθ’ ὑμῶν τὸν πάντα χρόνον ἐγενόμην,  "],"query":"044020018"},{"canonical":"Acts 20:19","passages":["δουλεύων τῷ κυρίῳ μετὰ πάσης ταπεινοφροσύνης  ⸀καὶ δακρύων καὶ πειρασμῶν τῶν συμβάντων μοι ἐν ταῖς ἐπιβουλαῖς τῶν Ἰουδαίων·  "],"query":"044020019"},{"canonical":"Acts 20:20","passages":["ὡς οὐδὲν ὑπεστειλάμην τῶν συμφερόντων τοῦ μὴ ἀναγγεῖλαι ὑμῖν καὶ διδάξαι ὑμᾶς δημοσίᾳ καὶ κατ’ οἴκους,  "],"query":"044020020"},{"canonical":"Acts 20:21","passages":["διαμαρτυρόμενος Ἰουδαίοις τε καὶ Ἕλλησιν τὴν  ⸀εἰς θεὸν μετάνοιαν καὶ  ⸀πίστιν εἰς τὸν κύριον ἡμῶν  ⸀Ἰησοῦν.  "],"query":"044020021"},{"canonical":"Acts 20:22","passages":["καὶ νῦν ἰδοὺ  ⸂δεδεμένος ἐγὼ⸃  τῷ πνεύματι πορεύομαι εἰς Ἰερουσαλήμ,  τὰ ἐν αὐτῇ συναντήσοντά  ⸀μοι μὴ εἰδώς,  "],"query":"044020022"},{"canonical":"Acts 20:23","passages":["πλὴν ὅτι τὸ πνεῦμα τὸ ἅγιον κατὰ πόλιν διαμαρτύρεταί  ⸀μοι λέγον ὅτι δεσμὰ  ⸂καὶ θλίψεις με⸃  μένουσιν·  "],"query":"044020023"},{"canonical":"Acts 20:24","passages":["ἀλλ’ οὐδενὸς  ⸀λόγου  ⸀ποιοῦμαι τὴν  ⸀ψυχὴν τιμίαν ἐμαυτῷ ὡς  ⸀τελειῶσαι τὸν δρόμον  ⸀μου καὶ τὴν διακονίαν ἣν ἔλαβον παρὰ τοῦ κυρίου Ἰησοῦ,  διαμαρτύρασθαι τὸ εὐαγγέλιον τῆς χάριτος τοῦ θεοῦ.  "],"query":"044020024"},{"canonical":"Acts 20:25","passages":["Καὶ νῦν ἰδοὺ ἐγὼ οἶδα ὅτι οὐκέτι ὄψεσθε τὸ πρόσωπόν μου ὑμεῖς πάντες ἐν οἷς διῆλθον κηρύσσων τὴν  ⸀βασιλείαν.  "],"query":"044020025"},{"canonical":"Acts 20:26","passages":[" ⸀διότι μαρτύρομαι ὑμῖν ἐν τῇ σήμερον ἡμέρᾳ ὅτι καθαρός  ⸀εἰμι ἀπὸ τοῦ αἵματος πάντων,  "],"query":"044020026"},{"canonical":"Acts 20:27","passages":["οὐ γὰρ ὑπεστειλάμην τοῦ μὴ ἀναγγεῖλαι  ⸂πᾶσαν τὴν βουλὴν τοῦ θεοῦ ὑμῖν⸃.  "],"query":"044020027"},{"canonical":"Acts 20:28","passages":[" ⸀προσέχετε ἑαυτοῖς καὶ παντὶ τῷ ποιμνίῳ,  ἐν ᾧ ὑμᾶς τὸ πνεῦμα τὸ ἅγιον ἔθετο ἐπισκόπους,  ποιμαίνειν τὴν ἐκκλησίαν τοῦ  ⸀θεοῦ,  ἣν περιεποιήσατο διὰ τοῦ  ⸂αἵματος τοῦ ἰδίου⸃.  "],"query":"044020028"},{"canonical":"Acts 20:29","passages":["ἐγὼ  ⸀οἶδα ὅτι εἰσελεύσονται μετὰ τὴν ἄφιξίν μου λύκοι βαρεῖς εἰς ὑμᾶς μὴ φειδόμενοι τοῦ ποιμνίου,  "],"query":"044020029"},{"canonical":"Acts 20:30","passages":["καὶ ἐξ ὑμῶν αὐτῶν ἀναστήσονται ἄνδρες λαλοῦντες διεστραμμένα τοῦ ἀποσπᾶν τοὺς μαθητὰς ὀπίσω  ⸀ἑαυτῶν·  "],"query":"044020030"},{"canonical":"Acts 20:31","passages":["διὸ γρηγορεῖτε,  μνημονεύοντες ὅτι τριετίαν νύκτα καὶ ἡμέραν οὐκ ἐπαυσάμην μετὰ δακρύων νουθετῶν ἕνα ἕκαστον.  "],"query":"044020031"},{"canonical":"Acts 20:32","passages":["καὶ τὰ νῦν παρατίθεμαι  ⸀ὑμᾶς τῷ  ⸀θεῷ καὶ τῷ λόγῳ τῆς χάριτος αὐτοῦ,  τῷ δυναμένῳ  ⸀οἰκοδομῆσαι καὶ δοῦναι  ⸀τὴν κληρονομίαν ἐν τοῖς ἡγιασμένοις πᾶσιν.  "],"query":"044020032"},{"canonical":"Acts 20:33","passages":["ἀργυρίου ἢ χρυσίου ἢ ἱματισμοῦ οὐδενὸς ἐπεθύμησα·  "],"query":"044020033"},{"canonical":"Acts 20:34","passages":["αὐτοὶ γινώσκετε ὅτι ταῖς χρείαις μου καὶ τοῖς οὖσι μετ’ ἐμοῦ ὑπηρέτησαν αἱ χεῖρες αὗται.  "],"query":"044020034"},{"canonical":"Acts 20:35","passages":["πάντα ὑπέδειξα ὑμῖν ὅτι οὕτως κοπιῶντας δεῖ ἀντιλαμβάνεσθαι τῶν ἀσθενούντων,  μνημονεύειν τε τῶν λόγων τοῦ κυρίου Ἰησοῦ ὅτι αὐτὸς εἶπεν Μακάριόν ἐστιν μᾶλλον διδόναι ἢ λαμβάνειν.  "],"query":"044020035"},{"canonical":"Acts 20:36","passages":["Καὶ ταῦτα εἰπὼν θεὶς τὰ γόνατα αὐτοῦ σὺν πᾶσιν αὐτοῖς προσηύξατο.  "],"query":"044020036"},{"canonical":"Acts 20:37","passages":["ἱκανὸς δὲ  ⸂κλαυθμὸς ἐγένετο⸃  πάντων,  καὶ ἐπιπεσόντες ἐπὶ τὸν τράχηλον τοῦ Παύλου κατεφίλουν αὐτόν,  "],"query":"044020037"},{"canonical":"Acts 20:38","passages":["ὀδυνώμενοι μάλιστα ἐπὶ τῷ λόγῳ ᾧ εἰρήκει ὅτι οὐκέτι μέλλουσιν τὸ πρόσωπον αὐτοῦ θεωρεῖν.  προέπεμπον δὲ αὐτὸν εἰς τὸ πλοῖον.  "],"query":"044020038"}]}