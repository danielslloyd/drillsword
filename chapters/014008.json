{"query":"014008","verses":[{},{"canonical":"2 Chronicles 8:1","passages":["ויהי מקץ עשרים שנה אשר בנה שלמה את בית יהוה ואת ביתו "],"query":"014008001"},{"canonical":"2 Chronicles 8:2","passages":["והערים אשר נתן חורם לשלמה בנה שלמה אתם ויושב שם את בני ישראל "],"query":"014008002"},{"canonical":"2 Chronicles 8:3","passages":["וילך שלמה חמת צובה ויחזק עליה "],"query":"014008003"},{"canonical":"2 Chronicles 8:4","passages":["ויבן את תדמר במדבר ואת כל ערי המסכנות אשר בנה בחמת "],"query":"014008004"},{"canonical":"2 Chronicles 8:5","passages":["ויבן את בית חורון העליון ואת בית חורון התחתון ערי מצור חומות דלתים ובריח "],"query":"014008005"},{"canonical":"2 Chronicles 8:6","passages":["ואת בעלת ואת כל ערי המסכנות אשר היו לשלמה ואת כל ערי הרכב ואת ערי הפרשים ואת כל חשק שלמה אשר חשק לבנות בירושלם ובלבנון ובכל ארץ ממשלתו "],"query":"014008006"},{"canonical":"2 Chronicles 8:7","passages":["כל העם הנותר מן החתי והאמרי והפרזי והחוי והיבוסי אשר לא מישראל המה "],"query":"014008007"},{"canonical":"2 Chronicles 8:8","passages":["מן בניהם אשר נותרו אחריהם בארץ אשר לא כלום בני ישראל ויעלם שלמה למס עד היום הזה "],"query":"014008008"},{"canonical":"2 Chronicles 8:9","passages":["ומן בני ישראל אשר לא נתן שלמה לעבדים למלאכתו כי המה אנשי מלחמה ושרי שלישיו ושרי רכבו ופרשיו פ"],"query":"014008009"},{"canonical":"2 Chronicles 8:10","passages":["ואלה שרי הנצבים אשר למלך שלמה חמשים ומאתים הרדים בעם "],"query":"014008010"},{"canonical":"2 Chronicles 8:11","passages":["ואת בת פרעה העלה שלמה מעיר דויד לבית אשר בנה לה כי אמר לא תשב אשה לי בבית דויד מלך ישראל כי קדש המה אשר באה אליהם ארון יהוה פ"],"query":"014008011"},{"canonical":"2 Chronicles 8:12","passages":["אז העלה שלמה עלות ליהוה על מזבח יהוה אשר בנה לפני האולם "],"query":"014008012"},{"canonical":"2 Chronicles 8:13","passages":["ובדבר יום ביום להעלות כמצות משה לשבתות ולחדשים ולמועדות שלוש פעמים בשנה בחג המצות ובחג השבעות ובחג הסכות "],"query":"014008013"},{"canonical":"2 Chronicles 8:14","passages":["ויעמד כמשפט דויד אביו את מחלקות הכהנים על עבדתם והלוים על משמרותם להלל ולשרת נגד הכהנים לדבר יום ביומו והשוערים במחלקותם לשער ושער כי כן מצות דויד איש האלהים "],"query":"014008014"},{"canonical":"2 Chronicles 8:15","passages":["ולא סרו מצות המלך על הכהנים והלוים לכל דבר ולאצרות "],"query":"014008015"},{"canonical":"2 Chronicles 8:16","passages":["ותכן כל מלאכת שלמה עד היום מוסד בית יהוה ועד כלתו שלם בית יהוה  ס "],"query":"014008016"},{"canonical":"2 Chronicles 8:17","passages":["אז הלך שלמה לעציון גבר ואל אילות על שפת הים בארץ אדום "],"query":"014008017"},{"canonical":"2 Chronicles 8:18","passages":["וישלח לו חורם ביד עבדיו פ"],"query":"014008018"}]}