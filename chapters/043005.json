{"query":"043005","verses":[{},{"canonical":"John 5:1","passages":["Μετὰ ταῦτα  ⸀ἦν ἑορτὴ τῶν Ἰουδαίων,  καὶ  ⸀ἀνέβη Ἰησοῦς εἰς Ἱεροσόλυμα.  "],"query":"043005001"},{"canonical":"John 5:2","passages":["ἔστιν δὲ ἐν τοῖς Ἱεροσολύμοις ἐπὶ τῇ προβατικῇ κολυμβήθρα ἡ ἐπιλεγομένη Ἑβραϊστὶ  ⸀Βηθεσδά,  πέντε στοὰς ἔχουσα·  "],"query":"043005002"},{"canonical":"John 5:3","passages":["ἐν ταύταις κατέκειτο  ⸀πλῆθος τῶν ἀσθενούντων,  τυφλῶν,  χωλῶν,   ⸀ξηρῶν.  "],"query":"043005003"},{"canonical":"John 5:5","passages":["ἦν δέ τις ἄνθρωπος ἐκεῖ  ⸀τριάκοντα ὀκτὼ ἔτη ἔχων ἐν τῇ ἀσθενείᾳ  ⸀αὐτοῦ·  "],"query":"043005005"},{"canonical":"John 5:6","passages":["τοῦτον ἰδὼν ὁ Ἰησοῦς κατακείμενον,  καὶ γνοὺς ὅτι πολὺν ἤδη χρόνον ἔχει,  λέγει αὐτῷ·  Θέλεις ὑγιὴς γενέσθαι;  "],"query":"043005006"},{"canonical":"John 5:7","passages":["ἀπεκρίθη αὐτῷ ὁ ἀσθενῶν·  Κύριε,  ἄνθρωπον οὐκ ἔχω ἵνα ὅταν ταραχθῇ τὸ ὕδωρ βάλῃ με εἰς τὴν κολυμβήθραν·  ἐν ᾧ δὲ ἔρχομαι ἐγὼ ἄλλος πρὸ ἐμοῦ καταβαίνει.  "],"query":"043005007"},{"canonical":"John 5:8","passages":["λέγει αὐτῷ ὁ Ἰησοῦς·   ⸀Ἔγειρε ἆρον τὸν κράβαττόν σου καὶ περιπάτει.  "],"query":"043005008"},{"canonical":"John 5:9","passages":["καὶ εὐθέως ἐγένετο ὑγιὴς ὁ ἄνθρωπος καὶ ἦρε τὸν κράβαττον αὐτοῦ καὶ περιεπάτει.  \nἮν δὲ σάββατον ἐν ἐκείνῃ τῇ ἡμέρᾳ.  "],"query":"043005009"},{"canonical":"John 5:10","passages":["ἔλεγον οὖν οἱ Ἰουδαῖοι τῷ τεθεραπευμένῳ·  Σάββατόν ἐστιν,   ⸀καὶ οὐκ ἔξεστίν σοι ἆραι τὸν  ⸀κράβαττον.  "],"query":"043005010"},{"canonical":"John 5:11","passages":[" ⸂ὃς δὲ⸃  ἀπεκρίθη αὐτοῖς·  Ὁ ποιήσας με ὑγιῆ ἐκεῖνός μοι εἶπεν Ἆρον τὸν κράβαττόν σου καὶ περιπάτει.  "],"query":"043005011"},{"canonical":"John 5:12","passages":["ἠρώτησαν  ⸀οὖν αὐτόν·  Τίς ἐστιν ὁ ἄνθρωπος ὁ εἰπών σοι·   ⸀Ἆρον καὶ περιπάτει;  "],"query":"043005012"},{"canonical":"John 5:13","passages":["ὁ δὲ ἰαθεὶς οὐκ ᾔδει τίς ἐστιν,  ὁ γὰρ Ἰησοῦς ἐξένευσεν ὄχλου ὄντος ἐν τῷ τόπῳ.  "],"query":"043005013"},{"canonical":"John 5:14","passages":["μετὰ ταῦτα εὑρίσκει αὐτὸν ὁ Ἰησοῦς ἐν τῷ ἱερῷ καὶ εἶπεν αὐτῷ·  Ἴδε ὑγιὴς γέγονας·  μηκέτι ἁμάρτανε,  ἵνα μὴ χεῖρόν  ⸂σοί τι⸃  γένηται.  "],"query":"043005014"},{"canonical":"John 5:15","passages":["ἀπῆλθεν ὁ ἄνθρωπος καὶ  ⸀ἀνήγγειλεν τοῖς Ἰουδαίοις ὅτι Ἰησοῦς ἐστιν ὁ ποιήσας αὐτὸν ὑγιῆ.  "],"query":"043005015"},{"canonical":"John 5:16","passages":["καὶ διὰ τοῦτο ἐδίωκον  ⸂οἱ Ἰουδαῖοι τὸν Ἰησοῦν⸃  ὅτι ταῦτα ἐποίει ἐν σαββάτῳ.  "],"query":"043005016"},{"canonical":"John 5:17","passages":["ὁ  ⸀δὲ ἀπεκρίνατο αὐτοῖς·  Ὁ πατήρ μου ἕως ἄρτι ἐργάζεται κἀγὼ ἐργάζομαι.  "],"query":"043005017"},{"canonical":"John 5:18","passages":["διὰ τοῦτο οὖν μᾶλλον ἐζήτουν αὐτὸν οἱ Ἰουδαῖοι ἀποκτεῖναι ὅτι οὐ μόνον ἔλυε τὸ σάββατον,  ἀλλὰ καὶ πατέρα ἴδιον ἔλεγε τὸν θεόν,  ἴσον ἑαυτὸν ποιῶν τῷ θεῷ.  "],"query":"043005018"},{"canonical":"John 5:19","passages":["Ἀπεκρίνατο οὖν ὁ Ἰησοῦς καὶ  ⸀ἔλεγεν αὐτοῖς·  Ἀμὴν ἀμὴν λέγω ὑμῖν,  οὐ δύναται ὁ υἱὸς ποιεῖν ἀφ’ ἑαυτοῦ οὐδὲν  ⸀ἐὰν μή τι βλέπῃ τὸν πατέρα ποιοῦντα·  ἃ γὰρ ἂν ἐκεῖνος ποιῇ,  ταῦτα καὶ ὁ υἱὸς ὁμοίως ποιεῖ.  "],"query":"043005019"},{"canonical":"John 5:20","passages":["ὁ γὰρ πατὴρ φιλεῖ τὸν υἱὸν καὶ πάντα δείκνυσιν αὐτῷ ἃ αὐτὸς ποιεῖ,  καὶ μείζονα τούτων δείξει αὐτῷ ἔργα,  ἵνα ὑμεῖς θαυμάζητε.  "],"query":"043005020"},{"canonical":"John 5:21","passages":["ὥσπερ γὰρ ὁ πατὴρ ἐγείρει τοὺς νεκροὺς καὶ ζῳοποιεῖ,  οὕτως καὶ ὁ υἱὸς οὓς θέλει ζῳοποιεῖ.  "],"query":"043005021"},{"canonical":"John 5:22","passages":["οὐδὲ γὰρ ὁ πατὴρ κρίνει οὐδένα,  ἀλλὰ τὴν κρίσιν πᾶσαν δέδωκεν τῷ υἱῷ,  "],"query":"043005022"},{"canonical":"John 5:23","passages":["ἵνα πάντες τιμῶσι τὸν υἱὸν καθὼς τιμῶσι τὸν πατέρα.  ὁ μὴ τιμῶν τὸν υἱὸν οὐ τιμᾷ τὸν πατέρα τὸν πέμψαντα αὐτόν.  "],"query":"043005023"},{"canonical":"John 5:24","passages":["Ἀμὴν ἀμὴν λέγω ὑμῖν ὅτι ὁ τὸν λόγον μου ἀκούων καὶ πιστεύων τῷ πέμψαντί με ἔχει ζωὴν αἰώνιον,  καὶ εἰς κρίσιν οὐκ ἔρχεται ἀλλὰ μεταβέβηκεν ἐκ τοῦ θανάτου εἰς τὴν ζωήν.  "],"query":"043005024"},{"canonical":"John 5:25","passages":["Ἀμὴν ἀμὴν λέγω ὑμῖν ὅτι ἔρχεται ὥρα καὶ νῦν ἐστιν ὅτε οἱ νεκροὶ  ⸀ἀκούσουσιν τῆς φωνῆς τοῦ υἱοῦ τοῦ θεοῦ καὶ οἱ ἀκούσαντες  ⸀ζήσουσιν.  "],"query":"043005025"},{"canonical":"John 5:26","passages":["ὥσπερ γὰρ ὁ πατὴρ ἔχει ζωὴν ἐν ἑαυτῷ,  οὕτως  ⸂καὶ τῷ υἱῷ ἔδωκεν⸃  ζωὴν ἔχειν ἐν ἑαυτῷ·  "],"query":"043005026"},{"canonical":"John 5:27","passages":["καὶ ἐξουσίαν ἔδωκεν  ⸀αὐτῷ κρίσιν ποιεῖν,  ὅτι υἱὸς ἀνθρώπου ἐστίν.  "],"query":"043005027"},{"canonical":"John 5:28","passages":["μὴ θαυμάζετε τοῦτο,  ὅτι ἔρχεται ὥρα ἐν ᾗ πάντες οἱ ἐν τοῖς μνημείοις  ⸀ἀκούσουσιν τῆς φωνῆς αὐτοῦ "],"query":"043005028"},{"canonical":"John 5:29","passages":["καὶ ἐκπορεύσονται οἱ τὰ ἀγαθὰ ποιήσαντες εἰς ἀνάστασιν ζωῆς,  οἱ  ⸀δὲ τὰ φαῦλα πράξαντες εἰς ἀνάστασιν κρίσεως.  "],"query":"043005029"},{"canonical":"John 5:30","passages":["Οὐ δύναμαι ἐγὼ ποιεῖν ἀπ’ ἐμαυτοῦ οὐδέν·  καθὼς ἀκούω κρίνω,  καὶ ἡ κρίσις ἡ ἐμὴ δικαία ἐστίν,  ὅτι οὐ ζητῶ τὸ θέλημα τὸ ἐμὸν ἀλλὰ τὸ θέλημα τοῦ πέμψαντός  ⸀με.  "],"query":"043005030"},{"canonical":"John 5:31","passages":["Ἐὰν ἐγὼ μαρτυρῶ περὶ ἐμαυτοῦ,  ἡ μαρτυρία μου οὐκ ἔστιν ἀληθής·  "],"query":"043005031"},{"canonical":"John 5:32","passages":["ἄλλος ἐστὶν ὁ μαρτυρῶν περὶ ἐμοῦ,  καὶ οἶδα ὅτι ἀληθής ἐστιν ἡ μαρτυρία ἣν μαρτυρεῖ περὶ ἐμοῦ.  "],"query":"043005032"},{"canonical":"John 5:33","passages":["ὑμεῖς ἀπεστάλκατε πρὸς Ἰωάννην,  καὶ μεμαρτύρηκε τῇ ἀληθείᾳ·  "],"query":"043005033"},{"canonical":"John 5:34","passages":["ἐγὼ δὲ οὐ παρὰ ἀνθρώπου τὴν μαρτυρίαν λαμβάνω,  ἀλλὰ ταῦτα λέγω ἵνα ὑμεῖς σωθῆτε.  "],"query":"043005034"},{"canonical":"John 5:35","passages":["ἐκεῖνος ἦν ὁ λύχνος ὁ καιόμενος καὶ φαίνων,  ὑμεῖς δὲ ἠθελήσατε ἀγαλλιαθῆναι πρὸς ὥραν ἐν τῷ φωτὶ αὐτοῦ·  "],"query":"043005035"},{"canonical":"John 5:36","passages":["ἐγὼ δὲ ἔχω τὴν μαρτυρίαν  ⸀μείζω τοῦ Ἰωάννου,  τὰ γὰρ ἔργα ἃ  ⸀δέδωκέν μοι ὁ πατὴρ ἵνα τελειώσω αὐτά,  αὐτὰ τὰ ἔργα  ⸀ἃ ποιῶ,  μαρτυρεῖ περὶ ἐμοῦ ὅτι ὁ πατήρ με ἀπέσταλκεν,  "],"query":"043005036"},{"canonical":"John 5:37","passages":["καὶ ὁ πέμψας με πατὴρ  ⸀ἐκεῖνος μεμαρτύρηκεν περὶ ἐμοῦ.  οὔτε φωνὴν αὐτοῦ  ⸂πώποτε ἀκηκόατε⸃  οὔτε εἶδος αὐτοῦ ἑωράκατε,  "],"query":"043005037"},{"canonical":"John 5:38","passages":["καὶ τὸν λόγον αὐτοῦ οὐκ ἔχετε  ⸂ἐν ὑμῖν μένοντα⸃,  ὅτι ὃν ἀπέστειλεν ἐκεῖνος τούτῳ ὑμεῖς οὐ πιστεύετε.  "],"query":"043005038"},{"canonical":"John 5:39","passages":["Ἐραυνᾶτε τὰς γραφάς,  ὅτι ὑμεῖς δοκεῖτε ἐν αὐταῖς ζωὴν αἰώνιον ἔχειν·  καὶ ἐκεῖναί εἰσιν αἱ μαρτυροῦσαι περὶ ἐμοῦ·  "],"query":"043005039"},{"canonical":"John 5:40","passages":["καὶ οὐ θέλετε ἐλθεῖν πρός με ἵνα ζωὴν ἔχητε.  "],"query":"043005040"},{"canonical":"John 5:41","passages":["δόξαν παρὰ ἀνθρώπων οὐ λαμβάνω,  "],"query":"043005041"},{"canonical":"John 5:42","passages":["ἀλλὰ ἔγνωκα ὑμᾶς ὅτι τὴν ἀγάπην τοῦ θεοῦ οὐκ ἔχετε ἐν ἑαυτοῖς.  "],"query":"043005042"},{"canonical":"John 5:43","passages":["ἐγὼ ἐλήλυθα ἐν τῷ ὀνόματι τοῦ πατρός μου καὶ οὐ λαμβάνετέ με·  ἐὰν ἄλλος ἔλθῃ ἐν τῷ ὀνόματι τῷ ἰδίῳ,  ἐκεῖνον λήμψεσθε.  "],"query":"043005043"},{"canonical":"John 5:44","passages":["πῶς δύνασθε ὑμεῖς πιστεῦσαι,  δόξαν παρ’ ἀλλήλων λαμβάνοντες,  καὶ τὴν δόξαν τὴν παρὰ τοῦ μόνου θεοῦ οὐ ζητεῖτε;  "],"query":"043005044"},{"canonical":"John 5:45","passages":["μὴ δοκεῖτε ὅτι ἐγὼ κατηγορήσω ὑμῶν πρὸς τὸν πατέρα·  ἔστιν ὁ κατηγορῶν ὑμῶν Μωϋσῆς,  εἰς ὃν ὑμεῖς ἠλπίκατε.  "],"query":"043005045"},{"canonical":"John 5:46","passages":["εἰ γὰρ ἐπιστεύετε Μωϋσεῖ,  ἐπιστεύετε ἂν ἐμοί,  περὶ γὰρ ἐμοῦ ἐκεῖνος ἔγραψεν.  "],"query":"043005046"},{"canonical":"John 5:47","passages":["εἰ δὲ τοῖς ἐκείνου γράμμασιν οὐ πιστεύετε,  πῶς τοῖς ἐμοῖς ῥήμασιν πιστεύσετε;  "],"query":"043005047"}]}