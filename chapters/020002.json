{"query":"020002","verses":[{},{"canonical":"Proverbs 2:1","passages":["בני אם תקח אמרי ומצותי תצפן אתך "],"query":"020002001"},{"canonical":"Proverbs 2:2","passages":["להקשיב לחכמה אזנך תטה לבך לתבונה "],"query":"020002002"},{"canonical":"Proverbs 2:3","passages":["כי אם לבינה תקרא לתבונה תתן קולך "],"query":"020002003"},{"canonical":"Proverbs 2:4","passages":["אם תבקשנה ככסף וכמטמונים תחפשנה "],"query":"020002004"},{"canonical":"Proverbs 2:5","passages":["אז תבין יראת יהוה ודעת אלהים תמצא "],"query":"020002005"},{"canonical":"Proverbs 2:6","passages":["כי יהוה יתן חכמה מפיו דעת ותבונה "],"query":"020002006"},{"canonical":"Proverbs 2:7","passages":["יצפן לישרים תושיה מגן להלכי תם "],"query":"020002007"},{"canonical":"Proverbs 2:8","passages":["לנצר ארחות משפט ודרך חסידיו ישמר "],"query":"020002008"},{"canonical":"Proverbs 2:9","passages":["אז תבין צדק ומשפט ומישרים כל מעגל טוב "],"query":"020002009"},{"canonical":"Proverbs 2:10","passages":["כי תבוא חכמה בלבך ודעת לנפשך ינעם "],"query":"020002010"},{"canonical":"Proverbs 2:11","passages":["מזמה תשמר עליך תבונה תנצרכה "],"query":"020002011"},{"canonical":"Proverbs 2:12","passages":["להצילך מדרך רע מאיש מדבר תהפכות "],"query":"020002012"},{"canonical":"Proverbs 2:13","passages":["העזבים ארחות ישר ללכת בדרכי חשך "],"query":"020002013"},{"canonical":"Proverbs 2:14","passages":["השמחים לעשות רע יגילו בתהפכות רע "],"query":"020002014"},{"canonical":"Proverbs 2:15","passages":["אשר ארחתיהם עקשים ונלוזים במעגלותם "],"query":"020002015"},{"canonical":"Proverbs 2:16","passages":["להצילך מאשה זרה מנכריה אמריה החליקה "],"query":"020002016"},{"canonical":"Proverbs 2:17","passages":["העזבת אלוף נעוריה ואת ברית אלהיה שכחה "],"query":"020002017"},{"canonical":"Proverbs 2:18","passages":["כי שחה אל מות ביתה ואל רפאים מעגלתיה "],"query":"020002018"},{"canonical":"Proverbs 2:19","passages":["כל באיה לא ישובון ולא ישיגו ארחות חיים "],"query":"020002019"},{"canonical":"Proverbs 2:20","passages":["למען תלך בדרך טובים וארחות צדיקים תשמר "],"query":"020002020"},{"canonical":"Proverbs 2:21","passages":["כי ישרים ישכנו ארץ ותמימים יותרו בה "],"query":"020002021"},{"canonical":"Proverbs 2:22","passages":["ורשעים מארץ יכרתו ובוגדים יסחו ממנה פ"],"query":"020002022"}]}