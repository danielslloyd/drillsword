{"query":"019020","verses":[{},{"canonical":"Psalm 20:1","passages":["למנצח מזמור לדוד "],"query":"019020001"},{"canonical":"Psalm 20:2","passages":["יענך יהוה ביום צרה ישגבך שם אלהי יעקב "],"query":"019020002"},{"canonical":"Psalm 20:3","passages":["ישלח עזרך מקדש ומציון יסעדך "],"query":"019020003"},{"canonical":"Psalm 20:4","passages":["יזכר כל מנחתך ועולתך ידשנה סלה "],"query":"019020004"},{"canonical":"Psalm 20:5","passages":["יתן לך כלבבך וכל עצתך ימלא "],"query":"019020005"},{"canonical":"Psalm 20:6","passages":["נרננה בישועתך ובשם אלהינו נדגל ימלא יהוה כל משאלותיך "],"query":"019020006"},{"canonical":"Psalm 20:7","passages":["עתה ידעתי כי הושיע יהוה משיחו יענהו משמי קדשו בגברות ישע ימינו "],"query":"019020007"},{"canonical":"Psalm 20:8","passages":["אלה ברכב ואלה בסוסים ואנחנו בשם יהוה אלהינו נזכיר "],"query":"019020008"},{"canonical":"Psalm 20:9","passages":["המה כרעו ונפלו ואנחנו קמנו ונתעודד "],"query":"019020009"},{"canonical":"Psalm 20:10","passages":["יהוה הושיעה המלך יעננו ביום קראנו "],"query":"019020010"}]}