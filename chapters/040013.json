{"query":"040013","verses":[{},{"canonical":"Matthew 13:1","passages":[" ⸀Ἐν τῇ ἡμέρᾳ ἐκείνῃ ἐξελθὼν ὁ Ἰησοῦς  ⸀τῆς οἰκίας ἐκάθητο παρὰ τὴν θάλασσαν·  "],"query":"040013001"},{"canonical":"Matthew 13:2","passages":["καὶ συνήχθησαν πρὸς αὐτὸν ὄχλοι πολλοί,  ὥστε αὐτὸν  ⸀εἰς πλοῖον ἐμβάντα καθῆσθαι,  καὶ πᾶς ὁ ὄχλος ἐπὶ τὸν αἰγιαλὸν εἱστήκει.  "],"query":"040013002"},{"canonical":"Matthew 13:3","passages":["καὶ ἐλάλησεν αὐτοῖς πολλὰ ἐν παραβολαῖς λέγων·  Ἰδοὺ ἐξῆλθεν ὁ σπείρων τοῦ σπείρειν.  "],"query":"040013003"},{"canonical":"Matthew 13:4","passages":["καὶ ἐν τῷ σπείρειν αὐτὸν ἃ μὲν ἔπεσεν παρὰ τὴν ὁδόν,  καὶ  ⸂ἐλθόντα τὰ πετεινὰ⸃  κατέφαγεν αὐτά.  "],"query":"040013004"},{"canonical":"Matthew 13:5","passages":["ἄλλα δὲ ἔπεσεν ἐπὶ τὰ πετρώδη ὅπου οὐκ εἶχεν γῆν πολλήν,  καὶ εὐθέως ἐξανέτειλεν διὰ τὸ μὴ ἔχειν βάθος γῆς,  "],"query":"040013005"},{"canonical":"Matthew 13:6","passages":["ἡλίου δὲ ἀνατείλαντος ἐκαυματίσθη καὶ διὰ τὸ μὴ ἔχειν ῥίζαν ἐξηράνθη.  "],"query":"040013006"},{"canonical":"Matthew 13:7","passages":["ἄλλα δὲ ἔπεσεν ἐπὶ τὰς ἀκάνθας,  καὶ ἀνέβησαν αἱ ἄκανθαι καὶ  ⸀ἔπνιξαν αὐτά.  "],"query":"040013007"},{"canonical":"Matthew 13:8","passages":["ἄλλα δὲ ἔπεσεν ἐπὶ τὴν γῆν τὴν καλὴν καὶ ἐδίδου καρπόν,  ὃ μὲν ἑκατὸν ὃ δὲ ἑξήκοντα ὃ δὲ τριάκοντα.  "],"query":"040013008"},{"canonical":"Matthew 13:9","passages":["ὁ ἔχων  ⸀ὦτα ἀκουέτω.  "],"query":"040013009"},{"canonical":"Matthew 13:10","passages":["Καὶ προσελθόντες οἱ μαθηταὶ εἶπαν αὐτῷ·  Διὰ τί ἐν παραβολαῖς λαλεῖς αὐτοῖς;  "],"query":"040013010"},{"canonical":"Matthew 13:11","passages":["ὁ δὲ ἀποκριθεὶς εἶπεν  ⸀αὐτοῖς·  Ὅτι ὑμῖν δέδοται γνῶναι τὰ μυστήρια τῆς βασιλείας τῶν οὐρανῶν,  ἐκείνοις δὲ οὐ δέδοται.  "],"query":"040013011"},{"canonical":"Matthew 13:12","passages":["ὅστις γὰρ ἔχει,  δοθήσεται αὐτῷ καὶ περισσευθήσεται·  ὅστις δὲ οὐκ ἔχει,  καὶ ὃ ἔχει ἀρθήσεται ἀπ’ αὐτοῦ.  "],"query":"040013012"},{"canonical":"Matthew 13:13","passages":["διὰ τοῦτο ἐν παραβολαῖς αὐτοῖς λαλῶ,  ὅτι βλέποντες οὐ βλέπουσιν καὶ ἀκούοντες οὐκ ἀκούουσιν οὐδὲ συνίουσιν·  "],"query":"040013013"},{"canonical":"Matthew 13:14","passages":["καὶ ἀναπληροῦται αὐτοῖς ἡ προφητεία Ἠσαΐου ἡ λέγουσα·  Ἀκοῇ ἀκούσετε καὶ οὐ μὴ συνῆτε,  καὶ βλέποντες βλέψετε καὶ οὐ μὴ ἴδητε.  "],"query":"040013014"},{"canonical":"Matthew 13:15","passages":["ἐπαχύνθη γὰρ ἡ καρδία τοῦ λαοῦ τούτου,  καὶ τοῖς ὠσὶν βαρέως ἤκουσαν,  καὶ τοὺς ὀφθαλμοὺς αὐτῶν ἐκάμμυσαν·  μήποτε ἴδωσιν τοῖς ὀφθαλμοῖς καὶ τοῖς ὠσὶν ἀκούσωσιν καὶ τῇ καρδίᾳ συνῶσιν καὶ ἐπιστρέψωσιν,  καὶ ἰάσομαι αὐτούς.  "],"query":"040013015"},{"canonical":"Matthew 13:16","passages":["ὑμῶν δὲ μακάριοι οἱ ὀφθαλμοὶ ὅτι βλέπουσιν,  καὶ τὰ ὦτα ὑμῶν ὅτι  ⸀ἀκούουσιν.  "],"query":"040013016"},{"canonical":"Matthew 13:17","passages":["ἀμὴν γὰρ λέγω ὑμῖν ὅτι πολλοὶ προφῆται καὶ δίκαιοι ἐπεθύμησαν ἰδεῖν ἃ βλέπετε καὶ οὐκ εἶδαν,  καὶ ἀκοῦσαι ἃ ἀκούετε καὶ οὐκ ἤκουσαν.  "],"query":"040013017"},{"canonical":"Matthew 13:18","passages":["Ὑμεῖς οὖν ἀκούσατε τὴν παραβολὴν τοῦ  ⸀σπείραντος.  "],"query":"040013018"},{"canonical":"Matthew 13:19","passages":["παντὸς ἀκούοντος τὸν λόγον τῆς βασιλείας καὶ μὴ συνιέντος,  ἔρχεται ὁ πονηρὸς καὶ ἁρπάζει τὸ ἐσπαρμένον ἐν τῇ καρδίᾳ αὐτοῦ·  οὗτός ἐστιν ὁ παρὰ τὴν ὁδὸν σπαρείς.  "],"query":"040013019"},{"canonical":"Matthew 13:20","passages":["ὁ δὲ ἐπὶ τὰ πετρώδη σπαρείς,  οὗτός ἐστιν ὁ τὸν λόγον ἀκούων καὶ εὐθὺς μετὰ χαρᾶς λαμβάνων αὐτόν,  "],"query":"040013020"},{"canonical":"Matthew 13:21","passages":["οὐκ ἔχει δὲ ῥίζαν ἐν ἑαυτῷ ἀλλὰ πρόσκαιρός ἐστιν,  γενομένης δὲ θλίψεως ἢ διωγμοῦ διὰ τὸν λόγον εὐθὺς σκανδαλίζεται.  "],"query":"040013021"},{"canonical":"Matthew 13:22","passages":["ὁ δὲ εἰς τὰς ἀκάνθας σπαρείς,  οὗτός ἐστιν ὁ τὸν λόγον ἀκούων,  καὶ ἡ μέριμνα τοῦ αἰῶνος  ⸀τούτου καὶ ἡ ἀπάτη τοῦ πλούτου συμπνίγει τὸν λόγον,  καὶ ἄκαρπος γίνεται.  "],"query":"040013022"},{"canonical":"Matthew 13:23","passages":["ὁ δὲ ἐπὶ τὴν  ⸂καλὴν γῆν⸃  σπαρείς,  οὗτός ἐστιν ὁ τὸν λόγον ἀκούων καὶ  ⸀συνιείς,  ὃς δὴ καρποφορεῖ καὶ ποιεῖ ὃ μὲν ἑκατὸν ὃ δὲ ἑξήκοντα ὃ δὲ τριάκοντα.  "],"query":"040013023"},{"canonical":"Matthew 13:24","passages":["Ἄλλην παραβολὴν παρέθηκεν αὐτοῖς λέγων·  Ὡμοιώθη ἡ βασιλεία τῶν οὐρανῶν ἀνθρώπῳ  ⸀σπείραντι καλὸν σπέρμα ἐν τῷ ἀγρῷ αὐτοῦ.  "],"query":"040013024"},{"canonical":"Matthew 13:25","passages":["ἐν δὲ τῷ καθεύδειν τοὺς ἀνθρώπους ἦλθεν αὐτοῦ ὁ ἐχθρὸς καὶ  ⸀ἐπέσπειρεν ζιζάνια ἀνὰ μέσον τοῦ σίτου καὶ ἀπῆλθεν.  "],"query":"040013025"},{"canonical":"Matthew 13:26","passages":["ὅτε δὲ ἐβλάστησεν ὁ χόρτος καὶ καρπὸν ἐποίησεν,  τότε ἐφάνη καὶ τὰ ζιζάνια.  "],"query":"040013026"},{"canonical":"Matthew 13:27","passages":["προσελθόντες δὲ οἱ δοῦλοι τοῦ οἰκοδεσπότου εἶπον αὐτῷ·  Κύριε,  οὐχὶ καλὸν σπέρμα  ⸀ἔσπειρας ἐν τῷ σῷ ἀγρῷ;  πόθεν οὖν ἔχει ζιζάνια;  "],"query":"040013027"},{"canonical":"Matthew 13:28","passages":["ὁ δὲ ἔφη αὐτοῖς·  Ἐχθρὸς ἄνθρωπος τοῦτο ἐποίησεν.  οἱ δὲ  ⸂δοῦλοι αὐτῷ λέγουσιν⸃·  Θέλεις οὖν ἀπελθόντες  ⸀συλλέξωμεν αὐτά;  "],"query":"040013028"},{"canonical":"Matthew 13:29","passages":["ὁ δέ  ⸀φησιν·  Οὔ,  μήποτε συλλέγοντες τὰ ζιζάνια ἐκριζώσητε ἅμα αὐτοῖς τὸν σῖτον·  "],"query":"040013029"},{"canonical":"Matthew 13:30","passages":["ἄφετε συναυξάνεσθαι ἀμφότερα  ⸀μέχρι τοῦ θερισμοῦ·  καὶ ἐν καιρῷ τοῦ θερισμοῦ ἐρῶ τοῖς θερισταῖς·  Συλλέξατε πρῶτον τὰ ζιζάνια καὶ δήσατε αὐτὰ εἰς δέσμας πρὸς τὸ κατακαῦσαι αὐτά,  τὸν δὲ σῖτον  ⸀συναγάγετε εἰς τὴν ἀποθήκην μου.  "],"query":"040013030"},{"canonical":"Matthew 13:31","passages":["Ἄλλην παραβολὴν παρέθηκεν αὐτοῖς λέγων·  Ὁμοία ἐστὶν ἡ βασιλεία τῶν οὐρανῶν κόκκῳ σινάπεως,  ὃν λαβὼν ἄνθρωπος ἔσπειρεν ἐν τῷ ἀγρῷ αὐτοῦ·  "],"query":"040013031"},{"canonical":"Matthew 13:32","passages":["ὃ μικρότερον μέν ἐστιν πάντων τῶν σπερμάτων,  ὅταν δὲ αὐξηθῇ μεῖζον τῶν λαχάνων ἐστὶν καὶ γίνεται δένδρον,  ὥστε ἐλθεῖν τὰ πετεινὰ τοῦ οὐρανοῦ καὶ κατασκηνοῦν ἐν τοῖς κλάδοις αὐτοῦ.  "],"query":"040013032"},{"canonical":"Matthew 13:33","passages":["Ἄλλην παραβολὴν ἐλάλησεν αὐτοῖς·  Ὁμοία ἐστὶν ἡ βασιλεία τῶν οὐρανῶν ζύμῃ,  ἣν λαβοῦσα γυνὴ  ⸀ἐνέκρυψεν εἰς ἀλεύρου σάτα τρία ἕως οὗ ἐζυμώθη ὅλον.  "],"query":"040013033"},{"canonical":"Matthew 13:34","passages":["Ταῦτα πάντα ἐλάλησεν ὁ Ἰησοῦς ἐν παραβολαῖς τοῖς ὄχλοις,  καὶ χωρὶς παραβολῆς  ⸀οὐδὲν ἐλάλει αὐτοῖς·  "],"query":"040013034"},{"canonical":"Matthew 13:35","passages":["ὅπως πληρωθῇ τὸ ῥηθὲν διὰ τοῦ προφήτου λέγοντος·  Ἀνοίξω ἐν παραβολαῖς τὸ στόμα μου,  ἐρεύξομαι κεκρυμμένα ἀπὸ  ⸀καταβολῆς.  "],"query":"040013035"},{"canonical":"Matthew 13:36","passages":["Τότε ἀφεὶς τοὺς ὄχλους ἦλθεν εἰς τὴν  ⸀οἰκίαν.  καὶ προσῆλθον αὐτῷ οἱ μαθηταὶ αὐτοῦ λέγοντες·   ⸀Διασάφησον ἡμῖν τὴν παραβολὴν τῶν ζιζανίων τοῦ ἀγροῦ.  "],"query":"040013036"},{"canonical":"Matthew 13:37","passages":["ὁ δὲ ἀποκριθεὶς  ⸀εἶπεν·  Ὁ σπείρων τὸ καλὸν σπέρμα ἐστὶν ὁ υἱὸς τοῦ ἀνθρώπου·  "],"query":"040013037"},{"canonical":"Matthew 13:38","passages":["ὁ δὲ ἀγρός ἐστιν ὁ κόσμος·  τὸ δὲ καλὸν σπέρμα,  οὗτοί εἰσιν οἱ υἱοὶ τῆς βασιλείας·  τὰ δὲ ζιζάνιά εἰσιν οἱ υἱοὶ τοῦ πονηροῦ,  "],"query":"040013038"},{"canonical":"Matthew 13:39","passages":["ὁ δὲ ἐχθρὸς ὁ σπείρας αὐτά ἐστιν ὁ διάβολος·  ὁ δὲ θερισμὸς συντέλεια  ⸀αἰῶνός ἐστιν,  οἱ δὲ θερισταὶ ἄγγελοί εἰσιν.  "],"query":"040013039"},{"canonical":"Matthew 13:40","passages":["ὥσπερ οὖν συλλέγεται τὰ ζιζάνια καὶ πυρὶ  ⸀καίεται,  οὕτως ἔσται ἐν τῇ συντελείᾳ τοῦ  ⸀αἰῶνος·  "],"query":"040013040"},{"canonical":"Matthew 13:41","passages":["ἀποστελεῖ ὁ υἱὸς τοῦ ἀνθρώπου τοὺς ἀγγέλους αὐτοῦ,  καὶ συλλέξουσιν ἐκ τῆς βασιλείας αὐτοῦ πάντα τὰ σκάνδαλα καὶ τοὺς ποιοῦντας τὴν ἀνομίαν,  "],"query":"040013041"},{"canonical":"Matthew 13:42","passages":["καὶ βαλοῦσιν αὐτοὺς εἰς τὴν κάμινον τοῦ πυρός·  ἐκεῖ ἔσται ὁ κλαυθμὸς καὶ ὁ βρυγμὸς τῶν ὀδόντων.  "],"query":"040013042"},{"canonical":"Matthew 13:43","passages":["Τότε οἱ δίκαιοι ἐκλάμψουσιν ὡς ὁ ἥλιος ἐν τῇ βασιλείᾳ τοῦ πατρὸς αὐτῶν.  ὁ ἔχων  ⸀ὦτα ἀκουέτω.  "],"query":"040013043"},{"canonical":"Matthew 13:44","passages":[" ⸀Ὁμοία ἐστὶν ἡ βασιλεία τῶν οὐρανῶν θησαυρῷ κεκρυμμένῳ ἐν τῷ ἀγρῷ,  ὃν εὑρὼν ἄνθρωπος ἔκρυψεν,  καὶ ἀπὸ τῆς χαρᾶς αὐτοῦ ὑπάγει καὶ  ⸂πωλεῖ πάντα ὅσα ἔχει⸃  καὶ ἀγοράζει τὸν ἀγρὸν ἐκεῖνον.  "],"query":"040013044"},{"canonical":"Matthew 13:45","passages":["Πάλιν ὁμοία ἐστὶν ἡ βασιλεία τῶν οὐρανῶν  ⸀ἀνθρώπῳ ἐμπόρῳ ζητοῦντι καλοὺς μαργαρίτας·  "],"query":"040013045"},{"canonical":"Matthew 13:46","passages":[" ⸂εὑρὼν δὲ⸃  ἕνα πολύτιμον μαργαρίτην ἀπελθὼν πέπρακεν πάντα ὅσα εἶχεν καὶ ἠγόρασεν αὐτόν.  "],"query":"040013046"},{"canonical":"Matthew 13:47","passages":["Πάλιν ὁμοία ἐστὶν ἡ βασιλεία τῶν οὐρανῶν σαγήνῃ βληθείσῃ εἰς τὴν θάλασσαν καὶ ἐκ παντὸς γένους συναγαγούσῃ·  "],"query":"040013047"},{"canonical":"Matthew 13:48","passages":["ἣν ὅτε ἐπληρώθη ἀναβιβάσαντες ἐπὶ τὸν αἰγιαλὸν καὶ καθίσαντες συνέλεξαν τὰ καλὰ εἰς  ⸀ἄγγη,  τὰ δὲ σαπρὰ ἔξω ἔβαλον.  "],"query":"040013048"},{"canonical":"Matthew 13:49","passages":["οὕτως ἔσται ἐν τῇ συντελείᾳ τοῦ αἰῶνος·  ἐξελεύσονται οἱ ἄγγελοι καὶ ἀφοριοῦσιν τοὺς πονηροὺς ἐκ μέσου τῶν δικαίων "],"query":"040013049"},{"canonical":"Matthew 13:50","passages":["καὶ βαλοῦσιν αὐτοὺς εἰς τὴν κάμινον τοῦ πυρός·  ἐκεῖ ἔσται ὁ κλαυθμὸς καὶ ὁ βρυγμὸς τῶν ὀδόντων.  "],"query":"040013050"},{"canonical":"Matthew 13:51","passages":[" ⸀Συνήκατε ταῦτα πάντα;  λέγουσιν αὐτῷ·   ⸀Ναί.  "],"query":"040013051"},{"canonical":"Matthew 13:52","passages":["ὁ δὲ εἶπεν αὐτοῖς·  Διὰ τοῦτο πᾶς γραμματεὺς μαθητευθεὶς  ⸂τῇ βασιλείᾳ⸃  τῶν οὐρανῶν ὅμοιός ἐστιν ἀνθρώπῳ οἰκοδεσπότῃ ὅστις ἐκβάλλει ἐκ τοῦ θησαυροῦ αὐτοῦ καινὰ καὶ παλαιά.  "],"query":"040013052"},{"canonical":"Matthew 13:53","passages":["καὶ ἐγένετο ὅτε ἐτέλεσεν ὁ Ἰησοῦς τὰς παραβολὰς ταύτας,  μετῆρεν ἐκεῖθεν.  "],"query":"040013053"},{"canonical":"Matthew 13:54","passages":["καὶ ἐλθὼν εἰς τὴν πατρίδα αὐτοῦ ἐδίδασκεν αὐτοὺς ἐν τῇ συναγωγῇ αὐτῶν,  ὥστε ἐκπλήσσεσθαι αὐτοὺς καὶ λέγειν·  Πόθεν τούτῳ ἡ σοφία αὕτη καὶ αἱ δυνάμεις;  "],"query":"040013054"},{"canonical":"Matthew 13:55","passages":["οὐχ οὗτός ἐστιν ὁ τοῦ τέκτονος υἱός;   ⸀οὐχ ἡ μήτηρ αὐτοῦ λέγεται Μαριὰμ καὶ οἱ ἀδελφοὶ αὐτοῦ Ἰάκωβος καὶ  ⸀Ἰωσὴφ καὶ Σίμων καὶ Ἰούδας;  "],"query":"040013055"},{"canonical":"Matthew 13:56","passages":["καὶ αἱ ἀδελφαὶ αὐτοῦ οὐχὶ πᾶσαι πρὸς ἡμᾶς εἰσιν;  πόθεν οὖν τούτῳ ταῦτα πάντα;  "],"query":"040013056"},{"canonical":"Matthew 13:57","passages":["καὶ ἐσκανδαλίζοντο ἐν αὐτῷ.  ὁ δὲ Ἰησοῦς εἶπεν αὐτοῖς·  Οὐκ ἔστιν προφήτης ἄτιμος εἰ μὴ ἐν τῇ  ⸀πατρίδι καὶ ἐν τῇ οἰκίᾳ αὐτοῦ.  "],"query":"040013057"},{"canonical":"Matthew 13:58","passages":["καὶ οὐκ ἐποίησεν ἐκεῖ δυνάμεις πολλὰς διὰ τὴν ἀπιστίαν αὐτῶν.  "],"query":"040013058"}]}