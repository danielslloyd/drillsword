{"query":"023022","verses":[{},{"canonical":"Isaiah 22:1","passages":["משא גיא חזיון מה לך אפוא כי עלית כלך לגגות "],"query":"023022001"},{"canonical":"Isaiah 22:2","passages":["תשאות מלאה עיר הומיה קריה עליזה חלליך לא חללי חרב ולא מתי מלחמה "],"query":"023022002"},{"canonical":"Isaiah 22:3","passages":["כל קציניך נדדו יחד מקשת אסרו כל נמצאיך אסרו יחדו מרחוק ברחו "],"query":"023022003"},{"canonical":"Isaiah 22:4","passages":["על כן אמרתי שעו מני אמרר בבכי אל תאיצו לנחמני על שד בת עמי "],"query":"023022004"},{"canonical":"Isaiah 22:5","passages":["כי יום מהומה ומבוסה ומבוכה לאדני יהוה צבאות בגיא חזיון מקרקר קר ושוע אל ההר "],"query":"023022005"},{"canonical":"Isaiah 22:6","passages":["ועילם נשא אשפה ברכב אדם פרשים וקיר ערה מגן "],"query":"023022006"},{"canonical":"Isaiah 22:7","passages":["ויהי מבחר עמקיך מלאו רכב והפרשים שת שתו השערה "],"query":"023022007"},{"canonical":"Isaiah 22:8","passages":["ויגל את מסך יהודה ותבט ביום ההוא אל נשק בית היער "],"query":"023022008"},{"canonical":"Isaiah 22:9","passages":["ואת בקיעי עיר דוד ראיתם כי רבו ותקבצו את מי הברכה התחתונה "],"query":"023022009"},{"canonical":"Isaiah 22:10","passages":["ואת בתי ירושל͏ם ספרתם ותתצו הבתים לבצר החומה "],"query":"023022010"},{"canonical":"Isaiah 22:11","passages":["ומקוה עשיתם בין החמתים למי הברכה הישנה ולא הבטתם אל עשיה ויצרה מרחוק לא ראיתם "],"query":"023022011"},{"canonical":"Isaiah 22:12","passages":["ויקרא אדני יהוה צבאות ביום ההוא לבכי ולמספד ולקרחה ולחגר שק "],"query":"023022012"},{"canonical":"Isaiah 22:13","passages":["והנה ששון ושמחה הרג בקר ושחט צאן אכל בשר ושתות יין אכול ושתו כי מחר נמות "],"query":"023022013"},{"canonical":"Isaiah 22:14","passages":["ונגלה באזני יהוה צבאות אם יכפר העון הזה לכם עד תמתון אמר אדני יהוה צבאות פ"],"query":"023022014"},{"canonical":"Isaiah 22:15","passages":["כה אמר אדני יהוה צבאות לך בא אל הסכן הזה על שבנא אשר על הבית "],"query":"023022015"},{"canonical":"Isaiah 22:16","passages":["מה לך פה ומי לך פה כי חצבת לך פה קבר חצבי מרום קברו חקקי בסלע משכן לו "],"query":"023022016"},{"canonical":"Isaiah 22:17","passages":["הנה יהוה מטלטלך טלטלה גבר ועטך עטה "],"query":"023022017"},{"canonical":"Isaiah 22:18","passages":["צנוף יצנפך צנפה כדור אל ארץ רחבת ידים שמה תמות ושמה מרכבות כבודך קלון בית אדניך "],"query":"023022018"},{"canonical":"Isaiah 22:19","passages":["והדפתיך ממצבך וממעמדך יהרסך "],"query":"023022019"},{"canonical":"Isaiah 22:20","passages":["והיה ביום ההוא וקראתי לעבדי לאליקים בן חלקיהו "],"query":"023022020"},{"canonical":"Isaiah 22:21","passages":["והלבשתיו כתנתך ואבנטך אחזקנו וממשלתך אתן בידו והיה לאב ליושב ירושל͏ם ולבית יהודה "],"query":"023022021"},{"canonical":"Isaiah 22:22","passages":["ונתתי מפתח בית דוד על שכמו ופתח ואין סגר וסגר ואין פתח "],"query":"023022022"},{"canonical":"Isaiah 22:23","passages":["ותקעתיו יתד במקום נאמן והיה לכסא כבוד לבית אביו "],"query":"023022023"},{"canonical":"Isaiah 22:24","passages":["ותלו עליו כל כבוד בית אביו הצאצאים והצפעות כל כלי הקטן מכלי האגנות ועד כל כלי הנבלים "],"query":"023022024"},{"canonical":"Isaiah 22:25","passages":["ביום ההוא נאם יהוה צבאות תמוש היתד התקועה במקום נאמן ונגדעה ונפלה ונכרת המשא אשר עליה כי יהוה דבר  ס "],"query":"023022025"}]}