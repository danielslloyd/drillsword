{"query":"001018","verses":[{},{"canonical":"Genesis 18:1","passages":["וירא אליו יהוה באלני ממרא והוא ישב פתח האהל כחם היום "],"query":"001018001"},{"canonical":"Genesis 18:2","passages":["וישא עיניו וירא והנה שלשה אנשים נצבים עליו וירא וירץ לקראתם מפתח האהל וישתחו ארצה "],"query":"001018002"},{"canonical":"Genesis 18:3","passages":["ויאמר אדני אם נא מצאתי חן בעיניך אל נא תעבר מעל עבדך "],"query":"001018003"},{"canonical":"Genesis 18:4","passages":["יקח נא מעט מים ורחצו רגליכם והשענו תחת העץ "],"query":"001018004"},{"canonical":"Genesis 18:5","passages":["ואקחה פת לחם וסעדו לבכם אחר תעברו כי על כן עברתם על עבדכם ויאמרו כן תעשה כאשר דברת "],"query":"001018005"},{"canonical":"Genesis 18:6","passages":["וימהר אברהם האהלה אל שרה ויאמר מהרי שלש סאים קמח סלת לושי ועשי עגות "],"query":"001018006"},{"canonical":"Genesis 18:7","passages":["ואל הבקר רץ אברהם ויקח בן בקר רך וטוב ויתן אל הנער וימהר לעשות אתו "],"query":"001018007"},{"canonical":"Genesis 18:8","passages":["ויקח חמאה וחלב ובן הבקר אשר עשה ויתן לפניהם והוא עמד עליהם תחת העץ ויאכלו "],"query":"001018008"},{"canonical":"Genesis 18:9","passages":["ויאמרו אליו איה שרה אשתך ויאמר הנה באהל "],"query":"001018009"},{"canonical":"Genesis 18:10","passages":["ויאמר שוב אשוב אליך כעת חיה והנה בן לשרה אשתך ושרה שמעת פתח האהל והוא אחריו "],"query":"001018010"},{"canonical":"Genesis 18:11","passages":["ואברהם ושרה זקנים באים בימים חדל להיות לשרה ארח כנשים "],"query":"001018011"},{"canonical":"Genesis 18:12","passages":["ותצחק שרה בקרבה לאמר אחרי בלתי ה͏יתה לי עדנה ו͏אדני זקן "],"query":"001018012"},{"canonical":"Genesis 18:13","passages":["ויאמר יהוה אל אברהם למה זה צחקה שרה לאמר האף אמנם אלד ואני זקנתי "],"query":"001018013"},{"canonical":"Genesis 18:14","passages":["היפלא מיהוה דבר למועד אשוב אליך כעת חיה ולשרה בן "],"query":"001018014"},{"canonical":"Genesis 18:15","passages":["ותכחש שרה לאמר לא צחקתי כי יראה ויאמר לא כי צחקת "],"query":"001018015"},{"canonical":"Genesis 18:16","passages":["ויקמו משם ה͏אנשים וישקפו על פני סדם ואברהם הלך עמם לשלחם "],"query":"001018016"},{"canonical":"Genesis 18:17","passages":["ויהוה אמר ה͏מכסה אני מ͏אברהם אשר אני עשה "],"query":"001018017"},{"canonical":"Genesis 18:18","passages":["ואברהם היו יהיה לגוי גדול ועצום ונברכו בו כל גויי הארץ "],"query":"001018018"},{"canonical":"Genesis 18:19","passages":["כי ידעתיו למען אשר יצוה את בניו ואת ביתו אחריו ושמרו דרך יהוה לעשות צדקה ומשפט למען הביא יהוה על אברהם את אשר דבר עליו "],"query":"001018019"},{"canonical":"Genesis 18:20","passages":["ויאמר יהוה זעקת סדם ועמרה כי רבה וחטאתם כי כבדה מאד "],"query":"001018020"},{"canonical":"Genesis 18:21","passages":["ארדה נא ואראה הכצעקתה הבאה אלי עשו כלה ואם לא אדעה "],"query":"001018021"},{"canonical":"Genesis 18:22","passages":["ויפנו משם ה͏אנשים וילכו סדמה ואברהם עודנו עמד לפני יהוה "],"query":"001018022"},{"canonical":"Genesis 18:23","passages":["ויגש אברהם ויאמר האף תספה צדיק עם רשע "],"query":"001018023"},{"canonical":"Genesis 18:24","passages":["אולי יש חמשים צדיקם בתוך העיר האף תספה ולא תשא למקום למען חמשים הצדיקם אשר בקרבה "],"query":"001018024"},{"canonical":"Genesis 18:25","passages":["חללה לך מעשת כדבר הזה להמית צדיק עם רשע והיה כצדיק כרשע חללה לך השפט כל הארץ לא יעשה משפט "],"query":"001018025"},{"canonical":"Genesis 18:26","passages":["ויאמר יהוה אם אמצא בסדם חמשים צדיקם בתוך העיר ונשאתי לכל המקום בעבורם "],"query":"001018026"},{"canonical":"Genesis 18:27","passages":["ויען אברהם ויאמר הנה נא הואלתי לדבר אל אדני ואנכי עפר ואפר "],"query":"001018027"},{"canonical":"Genesis 18:28","passages":["אולי יחסרון חמשים הצדיקם חמשה התשחית בחמשה את כל העיר ויאמר לא אשחית אם אמצא שם ארבעים וחמשה "],"query":"001018028"},{"canonical":"Genesis 18:29","passages":["ויסף עוד לדבר אליו ויאמר אולי ימצאון שם ארבעים ויאמר לא א͏עשה בעבור הארבעים "],"query":"001018029"},{"canonical":"Genesis 18:30","passages":["ויאמר אל נא יחר ל͏אדני ואדברה אולי ימצאון שם שלשים ויאמר לא א͏עשה אם אמצא שם שלשים "],"query":"001018030"},{"canonical":"Genesis 18:31","passages":["ויאמר הנה נא הואלתי לדבר אל אדני אולי ימצאון שם עשרים ויאמר לא אשחית בעבור ה͏עשרים "],"query":"001018031"},{"canonical":"Genesis 18:32","passages":["ויאמר אל נא יחר לאדני ואדברה אך הפעם אולי ימצאון שם עשרה ויאמר לא אשחית בעבור העשרה "],"query":"001018032"},{"canonical":"Genesis 18:33","passages":["וילך יהוה כאשר כלה לדבר אל אברהם ואברהם שב למקמו "],"query":"001018033"}]}