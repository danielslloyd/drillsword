{"query":"009027","verses":[{},{"canonical":"1 Samuel 27:1","passages":["ויאמר דוד אל לבו עתה אספה יום אחד ביד שאול אין לי טוב כי המלט אמלט אל ארץ פלשתים ונואש ממני שאול לבקשני עוד בכל גבול ישראל ונמלטתי מידו "],"query":"009027001"},{"canonical":"1 Samuel 27:2","passages":["ויקם דוד ויעבר הוא ושש מאות איש אשר עמו אל אכיש בן מעוך מלך גת "],"query":"009027002"},{"canonical":"1 Samuel 27:3","passages":["וישב דוד עם אכיש בגת הוא ואנשיו איש וביתו דוד ושתי נשיו אחינעם היזרעאלית ואביגיל אשת נבל הכרמלית "],"query":"009027003"},{"canonical":"1 Samuel 27:4","passages":["ויגד לשאול כי ברח דוד גת ולא  ס "],"query":"009027004"},{"canonical":"1 Samuel 27:5","passages":["ויאמר דוד אל אכיש אם נא מצאתי חן בעיניך יתנו לי מקום באחת ערי השדה ואשבה שם ולמה ישב עבדך בעיר הממלכה עמך "],"query":"009027005"},{"canonical":"1 Samuel 27:6","passages":["ויתן לו אכיש ביום ההוא את צקלג לכן היתה צקלג למלכי יהודה עד היום הזה פ"],"query":"009027006"},{"canonical":"1 Samuel 27:7","passages":["ויהי מספר הימים אשר ישב דוד בשדה פלשתים ימים וארבעה חדשים "],"query":"009027007"},{"canonical":"1 Samuel 27:8","passages":["ויעל דוד ו͏אנשיו ויפשטו אל הגשורי והגזרי והעמלקי כי הנה ישבות הארץ אשר מעולם בואך שורה ועד ארץ מצרים "],"query":"009027008"},{"canonical":"1 Samuel 27:9","passages":["והכה דוד את הארץ ולא יחיה איש ואשה ולקח צאן ובקר וחמרים וגמלים ובגדים וישב ויבא אל אכיש "],"query":"009027009"},{"canonical":"1 Samuel 27:10","passages":["ויאמר אכיש אל פשטתם היום ויאמר דוד על נגב יהודה ועל נגב הירחמאלי ואל נגב הקיני "],"query":"009027010"},{"canonical":"1 Samuel 27:11","passages":["ואיש ואשה לא יחיה דוד להביא גת לאמר פן יגדו עלינו לאמר כה עשה דוד וכה משפטו כל הימים אשר ישב בשדה פלשתים "],"query":"009027011"},{"canonical":"1 Samuel 27:12","passages":["ויאמן אכיש בדוד לאמר הבאש הבאיש בעמו בישראל והיה לי לעבד עולם פ"],"query":"009027012"}]}