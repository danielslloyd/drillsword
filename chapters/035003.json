{"query":"035003","verses":[{},{"canonical":"Habakkuk 3:1","passages":["תפלה לחבקוק הנביא על שגינות "],"query":"035003001"},{"canonical":"Habakkuk 3:2","passages":["יהוה שמעתי שמעך יראתי יהוה פעלך בקרב שנים חייהו בקרב שנים תודיע ברגז רחם תזכור "],"query":"035003002"},{"canonical":"Habakkuk 3:3","passages":["אלוה מתימן יבוא וקדוש מהר פארן סלה כסה שמים הודו ותהלתו מלאה הארץ "],"query":"035003003"},{"canonical":"Habakkuk 3:4","passages":["ונגה כאור תהיה קרנים מידו לו ושם חביון עזה "],"query":"035003004"},{"canonical":"Habakkuk 3:5","passages":["לפניו ילך דבר ויצא רשף לרגליו "],"query":"035003005"},{"canonical":"Habakkuk 3:6","passages":["עמד וימדד ארץ ראה ויתר גוים ויתפצצו הררי עד שחו גבעות עולם הליכות עולם לו "],"query":"035003006"},{"canonical":"Habakkuk 3:7","passages":["תחת און ראיתי אהלי כושן ירגזון יריעות ארץ מדין  ס "],"query":"035003007"},{"canonical":"Habakkuk 3:8","passages":["הבנהרים חרה יהוה אם בנהרים אפך אם בים עברתך כי תרכב על סוסיך מרכבתיך ישועה "],"query":"035003008"},{"canonical":"Habakkuk 3:9","passages":["עריה תעור קשתך שבעות מטות אמר סלה נהרות תבקע ארץ "],"query":"035003009"},{"canonical":"Habakkuk 3:10","passages":["ראוך יחילו הרים זרם מים עבר נתן תהום קולו רום ידיהו נשא "],"query":"035003010"},{"canonical":"Habakkuk 3:11","passages":["שמש ירח עמד זבלה לאור חציך יהלכו לנגה ברק חניתך "],"query":"035003011"},{"canonical":"Habakkuk 3:12","passages":["בזעם תצעד ארץ באף תדוש גוים "],"query":"035003012"},{"canonical":"Habakkuk 3:13","passages":["יצאת לישע עמך לישע את משיחך מחצת ראש מבית רשע ערות יסוד עד צואר סלה פ"],"query":"035003013"},{"canonical":"Habakkuk 3:14","passages":["נקבת במטיו ראש פרזיו יסערו להפיצני עליצתם כמו לאכל עני במסתר "],"query":"035003014"},{"canonical":"Habakkuk 3:15","passages":["דרכת בים סוסיך חמר מים רבים "],"query":"035003015"},{"canonical":"Habakkuk 3:16","passages":["שמעתי ותרגז בטני לקול צללו שפתי יבוא רקב בעצמי ותחתי ארגז אשר אנוח ליום צרה לעלות לעם יגודנו "],"query":"035003016"},{"canonical":"Habakkuk 3:17","passages":["כי תאנה לא תפרח ואין יבול בגפנים כחש מעשה זית ושדמות לא עשה אכל גזר ממכלה צאן ואין בקר ברפתים "],"query":"035003017"},{"canonical":"Habakkuk 3:18","passages":["ואני ביהוה אעלוזה אגילה באלהי ישעי "],"query":"035003018"},{"canonical":"Habakkuk 3:19","passages":["יהוה אדני חילי וישם רגלי כאילות ועל במותי ידרכני למנצח בנגינותי "],"query":"035003019"}]}