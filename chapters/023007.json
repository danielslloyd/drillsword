{"query":"023007","verses":[{},{"canonical":"Isaiah 7:1","passages":["ויהי בימי אחז בן יותם בן עזיהו מלך יהודה עלה רצין מלך ארם ופקח בן רמליהו מלך ישראל ירושלם למלחמה עליה ולא יכל להלחם עליה "],"query":"023007001"},{"canonical":"Isaiah 7:2","passages":["ויגד לבית דוד לאמר נחה ארם על אפרים וינע לבבו ולבב עמו כנוע עצי יער מפני רוח "],"query":"023007002"},{"canonical":"Isaiah 7:3","passages":["ויאמר יהוה אל ישעיהו צא נא לקראת אחז אתה ושאר ישוב בנך אל קצה תעלת הברכה העליונה אל מסלת שדה כובס "],"query":"023007003"},{"canonical":"Isaiah 7:4","passages":["ואמרת אליו השמר והשקט אל תירא ולבבך אל ירך משני זנבות האודים העשנים האלה בחרי אף רצין וארם ובן רמליהו "],"query":"023007004"},{"canonical":"Isaiah 7:5","passages":["יען כי יעץ עליך ארם רעה אפרים ובן רמליהו לאמר "],"query":"023007005"},{"canonical":"Isaiah 7:6","passages":["נעלה ביהודה ונקיצנה ונבקענה אלינו ונמליך מלך בתוכה את בן טבאל  ס "],"query":"023007006"},{"canonical":"Isaiah 7:7","passages":["כה אמר אדני יהוה לא תקום ולא תהיה "],"query":"023007007"},{"canonical":"Isaiah 7:8","passages":["כי ראש ארם דמשק וראש דמשק רצין ובעוד ששים וחמש שנה יחת אפרים מעם "],"query":"023007008"},{"canonical":"Isaiah 7:9","passages":["וראש אפרים שמרון וראש שמרון בן רמליהו אם לא תאמינו כי לא תאמנו  ס "],"query":"023007009"},{"canonical":"Isaiah 7:10","passages":["ויוסף יהוה דבר אל אחז לאמר "],"query":"023007010"},{"canonical":"Isaiah 7:11","passages":["שאל לך אות מעם יהוה אלהיך העמק שאלה או הגבה למעלה "],"query":"023007011"},{"canonical":"Isaiah 7:12","passages":["ויאמר אחז לא אשאל ולא אנסה את יהוה "],"query":"023007012"},{"canonical":"Isaiah 7:13","passages":["ויאמר שמעו נא בית דוד המעט מכם הלאות אנשים כי תלאו גם את אלהי "],"query":"023007013"},{"canonical":"Isaiah 7:14","passages":["לכן יתן אדני הוא לכם אות הנה העלמה הרה וילדת בן וקראת שמו עמנו אל "],"query":"023007014"},{"canonical":"Isaiah 7:15","passages":["חמאה ודבש יאכל לדעתו מאוס ברע ובחור בטוב "],"query":"023007015"},{"canonical":"Isaiah 7:16","passages":["כי בטרם ידע הנער מאס ברע ובחר בטוב תעזב האדמה אשר אתה קץ מפני שני מלכיה "],"query":"023007016"},{"canonical":"Isaiah 7:17","passages":["יביא יהוה עליך ועל עמך ועל בית אביך ימים אשר לא באו למיום סור אפרים מעל יהודה את מלך אשור פ"],"query":"023007017"},{"canonical":"Isaiah 7:18","passages":["והיה ביום ההוא ישרק יהוה לזבוב אשר בקצה יארי מצרים ולדבורה אשר בארץ אשור "],"query":"023007018"},{"canonical":"Isaiah 7:19","passages":["ובאו ונחו כלם בנחלי הבתות ובנקיקי הסלעים ובכל הנעצוצים ובכל הנהללים "],"query":"023007019"},{"canonical":"Isaiah 7:20","passages":["ביום ההוא יגלח אדני בתער השכירה בעברי נהר במלך אשור את הראש ושער הרגלים וגם את הזקן תספה  ס "],"query":"023007020"},{"canonical":"Isaiah 7:21","passages":["והיה ביום ההוא יחיה איש עגלת בקר ושתי צאן "],"query":"023007021"},{"canonical":"Isaiah 7:22","passages":["והיה מרב עשות חלב יאכל חמאה כי חמאה ודבש יאכל כל הנותר בקרב הארץ "],"query":"023007022"},{"canonical":"Isaiah 7:23","passages":["והיה ביום ההוא יהיה כל מקום אשר יהיה שם אלף גפן באלף כסף לשמיר ולשית יהיה "],"query":"023007023"},{"canonical":"Isaiah 7:24","passages":["בחצים ובקשת יבוא שמה כי שמיר ושית תהיה כל הארץ "],"query":"023007024"},{"canonical":"Isaiah 7:25","passages":["וכל ההרים אשר במעדר יעדרון לא תבוא שמה יראת שמיר ושית והיה למשלח שור ולמרמס שה פ"],"query":"023007025"}]}