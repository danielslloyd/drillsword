{"query":"020009","verses":[{},{"canonical":"Proverbs 9:1","passages":["חכמות בנתה ביתה חצבה עמודיה שבעה "],"query":"020009001"},{"canonical":"Proverbs 9:2","passages":["טבחה טבחה מסכה יינה אף ערכה שלחנה "],"query":"020009002"},{"canonical":"Proverbs 9:3","passages":["שלחה נערתיה תקרא על גפי מרמי קרת "],"query":"020009003"},{"canonical":"Proverbs 9:4","passages":["מי פתי יסר הנה חסר לב אמרה לו "],"query":"020009004"},{"canonical":"Proverbs 9:5","passages":["לכו לחמו בלחמי ושתו ביין מסכתי "],"query":"020009005"},{"canonical":"Proverbs 9:6","passages":["עזבו פתאים וחיו ואשרו בדרך בינה "],"query":"020009006"},{"canonical":"Proverbs 9:7","passages":["יסר לץ לקח לו קלון ומוכיח לרשע מומו "],"query":"020009007"},{"canonical":"Proverbs 9:8","passages":["אל תוכח לץ פן ישנאך הוכח לחכם ויאהבך "],"query":"020009008"},{"canonical":"Proverbs 9:9","passages":["תן לחכם ויחכם עוד הודע לצדיק ויוסף לקח פ"],"query":"020009009"},{"canonical":"Proverbs 9:10","passages":["תחלת חכמה יראת יהוה ודעת קדשים בינה "],"query":"020009010"},{"canonical":"Proverbs 9:11","passages":["כי בי ירבו ימיך ויוסיפו לך שנות חיים "],"query":"020009011"},{"canonical":"Proverbs 9:12","passages":["אם חכמת חכמת לך ולצת לבדך תשא "],"query":"020009012"},{"canonical":"Proverbs 9:13","passages":["אשת כסילות המיה פתיות ובל ידעה מה "],"query":"020009013"},{"canonical":"Proverbs 9:14","passages":["וישבה לפתח ביתה על כסא מרמי קרת "],"query":"020009014"},{"canonical":"Proverbs 9:15","passages":["לקרא לעברי דרך המישרים ארחותם "],"query":"020009015"},{"canonical":"Proverbs 9:16","passages":["מי פתי יסר הנה וחסר לב ואמרה לו "],"query":"020009016"},{"canonical":"Proverbs 9:17","passages":["מים גנובים ימתקו ולחם סתרים ינעם "],"query":"020009017"},{"canonical":"Proverbs 9:18","passages":["ולא ידע כי רפאים שם בעמקי שאול קראיה פ"],"query":"020009018"}]}