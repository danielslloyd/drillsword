{"query":"001026","verses":[{},{"canonical":"Genesis 26:1","passages":["ויהי רעב בארץ מלבד הרעב הראשון אשר היה בימי אברהם וילך יצחק אל אבימלך מלך פלשתים גררה "],"query":"001026001"},{"canonical":"Genesis 26:2","passages":["וירא אליו יהוה ויאמר אל תרד מצרימה שכן בארץ אשר אמר אליך "],"query":"001026002"},{"canonical":"Genesis 26:3","passages":["גור בארץ הזאת ואהיה עמך ואברכך כי לך ולזרעך אתן את כל הארצת האל והקמתי את השבעה אשר נשבעתי לאברהם אביך "],"query":"001026003"},{"canonical":"Genesis 26:4","passages":["והרביתי את זרעך ככוכבי השמים ונתתי לזרעך את כל הארצת האל והתברכו בזרעך כל גויי הארץ "],"query":"001026004"},{"canonical":"Genesis 26:5","passages":["עקב אשר שמע אברהם בקלי וישמר משמרתי מצותי חקותי ותורתי "],"query":"001026005"},{"canonical":"Genesis 26:6","passages":["וישב יצחק בגרר "],"query":"001026006"},{"canonical":"Genesis 26:7","passages":["וישאלו אנשי המקום לאשתו ויאמר אחתי הוא כי ירא לאמר אשתי פן יהרגני אנשי המקום על רבקה כי טובת מראה היא "],"query":"001026007"},{"canonical":"Genesis 26:8","passages":["ויהי כי ארכו לו שם הימים וישקף אבימלך מלך פלשתים בעד ה͏חלון וירא והנה יצחק מצחק את רבקה אשתו "],"query":"001026008"},{"canonical":"Genesis 26:9","passages":["ויקרא אבימלך ליצחק ויאמר אך הנה אשתך הוא ואיך אמרת אחתי הוא ויאמר אליו יצחק כי אמרתי פן אמות עליה "],"query":"001026009"},{"canonical":"Genesis 26:10","passages":["ויאמר אבימלך מה זאת עשית לנו כמעט שכב אחד העם את אשתך והבאת עלינו אשם "],"query":"001026010"},{"canonical":"Genesis 26:11","passages":["ויצו אבימלך את כל העם לאמר הנגע באיש הזה ובאשתו מות יומת "],"query":"001026011"},{"canonical":"Genesis 26:12","passages":["ויזרע יצחק בארץ ההוא וימצא בשנה ההוא מאה שערים ו͏יברכהו יהוה "],"query":"001026012"},{"canonical":"Genesis 26:13","passages":["ויגדל האיש וילך הלוך וגדל עד כי גדל מאד "],"query":"001026013"},{"canonical":"Genesis 26:14","passages":["ו͏יהי לו מקנה צאן ומקנה בקר ועבדה רבה ויקנאו אתו פלשתים "],"query":"001026014"},{"canonical":"Genesis 26:15","passages":["וכל הבארת אשר חפרו עבדי אביו בימי אברהם אביו סתמום פלשתים וימלאום עפר "],"query":"001026015"},{"canonical":"Genesis 26:16","passages":["ויאמר אבימלך אל יצחק לך מ͏עמנו כי עצמת ממנו מאד "],"query":"001026016"},{"canonical":"Genesis 26:17","passages":["וילך משם יצחק ויחן בנחל גרר וישב שם "],"query":"001026017"},{"canonical":"Genesis 26:18","passages":["וישב יצחק ויחפר את בארת המים אשר חפרו בימי אברהם אביו ויסתמום פלשתים אחרי מות אברהם ויקרא להן שמות כשמת אשר קרא להן אביו "],"query":"001026018"},{"canonical":"Genesis 26:19","passages":["ויחפרו עבדי יצחק בנחל וימצאו שם באר מים חיים "],"query":"001026019"},{"canonical":"Genesis 26:20","passages":["ויריבו רעי גרר עם רעי יצחק לאמר לנו המים ויקרא שם הבאר עשק כי התעשקו עמו "],"query":"001026020"},{"canonical":"Genesis 26:21","passages":["ויחפרו באר אחרת ויריבו גם עליה ויקרא שמה שטנה "],"query":"001026021"},{"canonical":"Genesis 26:22","passages":["ויעתק משם ויחפר באר אחרת ולא רבו עליה ויקרא שמה רחבות ויאמר כי עתה הרחיב יהוה לנו ופרינו בארץ "],"query":"001026022"},{"canonical":"Genesis 26:23","passages":["ויעל משם באר שבע "],"query":"001026023"},{"canonical":"Genesis 26:24","passages":["וירא אליו יהוה בלילה ההוא ויאמר אנכי אלהי אברהם אביך אל תירא כי אתך אנכי וברכתיך והרביתי את זרעך בעבור אברהם עבדי "],"query":"001026024"},{"canonical":"Genesis 26:25","passages":["ויבן שם מזבח ויקרא בשם יהוה ויט שם אהלו ויכרו שם עבדי יצחק באר "],"query":"001026025"},{"canonical":"Genesis 26:26","passages":["ואבימלך הלך אליו מגרר ואחזת מרעהו ופיכל שר צבאו "],"query":"001026026"},{"canonical":"Genesis 26:27","passages":["ויאמר אלהם יצחק מדוע באתם אלי ואתם שנאתם אתי ותשלחוני מאתכם "],"query":"001026027"},{"canonical":"Genesis 26:28","passages":["ויאמרו ראו ראינו כי היה יהוה עמך ונאמר תהי נא אלה בינותינו בינינו ובינך ונכרתה ברית עמך "],"query":"001026028"},{"canonical":"Genesis 26:29","passages":["אם תעשה עמנו רעה כאשר לא נגענוך וכאשר עשינו עמך רק טוב ונשלחך בשלום אתה עתה ברוך יהוה "],"query":"001026029"},{"canonical":"Genesis 26:30","passages":["ויעש להם משתה ויאכלו וישתו "],"query":"001026030"},{"canonical":"Genesis 26:31","passages":["וישכימו בבקר וישבעו איש לאחיו וישלחם יצחק וילכו מאתו בשלום "],"query":"001026031"},{"canonical":"Genesis 26:32","passages":["ויהי ביום ההוא ויבאו עבדי יצחק ויגדו לו על אדות הבאר אשר חפרו ויאמרו לו מצאנו מים "],"query":"001026032"},{"canonical":"Genesis 26:33","passages":["ויקרא אתה שבעה על כן שם העיר באר שבע עד היום הזה  ס "],"query":"001026033"},{"canonical":"Genesis 26:34","passages":["ויהי עשו בן ארבעים שנה ויקח אשה את יהודית בת בארי החתי ואת בשמת בת אילן ה͏חתי "],"query":"001026034"},{"canonical":"Genesis 26:35","passages":["ותהיין מרת רוח ליצחק ולרבקה  ס "],"query":"001026035"}]}