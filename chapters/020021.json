{"query":"020021","verses":[{},{"canonical":"Proverbs 21:1","passages":["פלגי מים לב מלך ביד יהוה על כל אשר יחפץ יטנו "],"query":"020021001"},{"canonical":"Proverbs 21:2","passages":["כל דרך איש ישר בעיניו ותכן לבות יהוה "],"query":"020021002"},{"canonical":"Proverbs 21:3","passages":["עשה צדקה ומשפט נבחר ליהוה מזבח "],"query":"020021003"},{"canonical":"Proverbs 21:4","passages":["רום עינים ורחב לב נר רשעים חטאת "],"query":"020021004"},{"canonical":"Proverbs 21:5","passages":["מחשבות חרוץ אך למותר וכל אץ אך למחסור "],"query":"020021005"},{"canonical":"Proverbs 21:6","passages":["פעל אוצרות בלשון שקר הבל נדף מבקשי מות "],"query":"020021006"},{"canonical":"Proverbs 21:7","passages":["שד רשעים יגורם כי מאנו לעשות משפט "],"query":"020021007"},{"canonical":"Proverbs 21:8","passages":["הפכפך דרך איש וזר וזך ישר פעלו "],"query":"020021008"},{"canonical":"Proverbs 21:9","passages":["טוב לשבת על פנת גג מאשת מדינים ובית חבר "],"query":"020021009"},{"canonical":"Proverbs 21:10","passages":["נפש רשע אותה רע לא יחן בעיניו רעהו "],"query":"020021010"},{"canonical":"Proverbs 21:11","passages":["בענש לץ יחכם פתי ובהשכיל לחכם יקח דעת "],"query":"020021011"},{"canonical":"Proverbs 21:12","passages":["משכיל צדיק לבית רשע מסלף רשעים לרע "],"query":"020021012"},{"canonical":"Proverbs 21:13","passages":["אטם אזנו מזעקת דל גם הוא יקרא ולא יענה "],"query":"020021013"},{"canonical":"Proverbs 21:14","passages":["מתן בסתר יכפה אף ושחד בחק חמה עזה "],"query":"020021014"},{"canonical":"Proverbs 21:15","passages":["שמחה לצדיק עשות משפט ומחתה לפעלי און "],"query":"020021015"},{"canonical":"Proverbs 21:16","passages":["אדם תועה מדרך השכל בקהל רפאים ינוח "],"query":"020021016"},{"canonical":"Proverbs 21:17","passages":["איש מחסור אהב שמחה אהב יין ושמן לא יעשיר "],"query":"020021017"},{"canonical":"Proverbs 21:18","passages":["כפר לצדיק רשע ותחת ישרים בוגד "],"query":"020021018"},{"canonical":"Proverbs 21:19","passages":["טוב שבת בארץ מדבר מאשת מדינים וכעס "],"query":"020021019"},{"canonical":"Proverbs 21:20","passages":["אוצר נחמד ושמן בנוה חכם וכסיל אדם יבלענו "],"query":"020021020"},{"canonical":"Proverbs 21:21","passages":["רדף צדקה וחסד ימצא חיים צדקה וכבוד "],"query":"020021021"},{"canonical":"Proverbs 21:22","passages":["עיר גברים עלה חכם וירד עז מבטחה "],"query":"020021022"},{"canonical":"Proverbs 21:23","passages":["שמר פיו ולשונו שמר מצרות נפשו "],"query":"020021023"},{"canonical":"Proverbs 21:24","passages":["זד יהיר לץ שמו עושה בעברת זדון "],"query":"020021024"},{"canonical":"Proverbs 21:25","passages":["תאות עצל תמיתנו כי מאנו ידיו לעשות "],"query":"020021025"},{"canonical":"Proverbs 21:26","passages":["כל היום התאוה תאוה וצדיק יתן ולא יחשך "],"query":"020021026"},{"canonical":"Proverbs 21:27","passages":["זבח רשעים תועבה אף כי בזמה יביאנו "],"query":"020021027"},{"canonical":"Proverbs 21:28","passages":["עד כזבים יאבד ואיש שומע לנצח ידבר "],"query":"020021028"},{"canonical":"Proverbs 21:29","passages":["העז איש רשע בפניו וישר הוא דרכו "],"query":"020021029"},{"canonical":"Proverbs 21:30","passages":["אין חכמה ואין תבונה ואין עצה לנגד יהוה פ"],"query":"020021030"},{"canonical":"Proverbs 21:31","passages":["סוס מוכן ליום מלחמה וליהוה התשועה "],"query":"020021031"}]}