{"query":"019019","verses":[{},{"canonical":"Psalm 19:1","passages":["למנצח מזמור לדוד "],"query":"019019001"},{"canonical":"Psalm 19:2","passages":["השמים מספרים כבוד אל ומעשה ידיו מגיד הרקיע "],"query":"019019002"},{"canonical":"Psalm 19:3","passages":["יום ליום יביע אמר ולילה ללילה יחוה דעת "],"query":"019019003"},{"canonical":"Psalm 19:4","passages":["אין אמר ואין דברים בלי נשמע קולם "],"query":"019019004"},{"canonical":"Psalm 19:5","passages":["בכל הארץ יצא קום ובקצה תבל מליהם לשמש שם אהל בהם "],"query":"019019005"},{"canonical":"Psalm 19:6","passages":["והוא כחתן יצא מחפתו ישיש כגבור לרוץ ארח "],"query":"019019006"},{"canonical":"Psalm 19:7","passages":["מקצה השמים מוצאו ותקופתו על קצותם ואין נסתר מחמתו "],"query":"019019007"},{"canonical":"Psalm 19:8","passages":["תורת יהוה תמימה משיבת נפש עדות יהוה נאמנה מחכימת פתי "],"query":"019019008"},{"canonical":"Psalm 19:9","passages":["פקודי יהוה ישרים משמחי לב מצות יהוה ברה מאירת עינים "],"query":"019019009"},{"canonical":"Psalm 19:10","passages":["יראת יהוה טהורה עומדת לעד משפטי יהוה אמת צדקו יחדו "],"query":"019019010"},{"canonical":"Psalm 19:11","passages":["הנחמדים מזהב ומפז רב ומתוקים מדבש ונפת צופים "],"query":"019019011"},{"canonical":"Psalm 19:12","passages":["גם עבדך נזהר בהם בשמרם עקב רב "],"query":"019019012"},{"canonical":"Psalm 19:13","passages":["שגיאות מי יבין מנסתרות נקני "],"query":"019019013"},{"canonical":"Psalm 19:14","passages":["גם מזדים חשך עבדך אל ימשלו בי אז איתם ונקיתי מפשע רב "],"query":"019019014"},{"canonical":"Psalm 19:15","passages":["יהיו לרצון אמרי פי והגיון לבי לפניך יהוה צורי וגאלי "],"query":"019019015"}]}