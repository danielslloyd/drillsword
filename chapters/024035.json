{"query":"024035","verses":[{},{"canonical":"Jeremiah 35:1","passages":["הדבר אשר היה אל ירמיהו מאת יהוה בימי יהויקים בן יאשיהו מלך יהודה לאמר "],"query":"024035001"},{"canonical":"Jeremiah 35:2","passages":["הלוך אל בית הרכבים ודברת אותם והבאותם בית יהוה אל אחת הלשכות והשקית אותם יין "],"query":"024035002"},{"canonical":"Jeremiah 35:3","passages":["ואקח את יאזניה בן ירמיהו בן חבצניה ואת אחיו ואת כל בניו ואת כל בית הרכבים "],"query":"024035003"},{"canonical":"Jeremiah 35:4","passages":["ואבא אתם בית יהוה אל לשכת בני חנן בן יגדליהו איש האלהים אשר אצל לשכת השרים אשר ממעל ללשכת מעשיהו בן שלם שמר הסף "],"query":"024035004"},{"canonical":"Jeremiah 35:5","passages":["ואתן לפני בני בית הרכבים גבעים מלאים יין וכסות ואמר אליהם שתו יין "],"query":"024035005"},{"canonical":"Jeremiah 35:6","passages":["ויאמרו לא נשתה יין כי יונדב בן רכב אבינו צוה עלינו לאמר לא תשתו יין אתם ובניכם עד עולם "],"query":"024035006"},{"canonical":"Jeremiah 35:7","passages":["ובית לא תבנו וזרע לא תזרעו וכרם לא תטעו ולא יהיה לכם כי באהלים תשבו כל ימיכם למען תחיו ימים רבים על פני האדמה אשר אתם גרים שם "],"query":"024035007"},{"canonical":"Jeremiah 35:8","passages":["ונשמע בקול יהונדב בן רכב אבינו לכל אשר צונו לבלתי שתות יין כל ימינו אנחנו נשינו בנינו ובנתינו "],"query":"024035008"},{"canonical":"Jeremiah 35:9","passages":["ולבלתי בנות בתים לשבתנו וכרם ושדה וזרע לא יהיה לנו "],"query":"024035009"},{"canonical":"Jeremiah 35:10","passages":["ונשב באהלים ונשמע ונעש ככל אשר צונו יונדב אבינו "],"query":"024035010"},{"canonical":"Jeremiah 35:11","passages":["ויהי בעלות נבוכדראצר מלך בבל אל הארץ ונאמר באו ונבוא ירושלם מפני חיל הכשדים ומפני חיל ארם ונשב בירושל͏ם פ"],"query":"024035011"},{"canonical":"Jeremiah 35:12","passages":["ויהי דבר יהוה אל ירמיהו לאמר "],"query":"024035012"},{"canonical":"Jeremiah 35:13","passages":["כה אמר יהוה צבאות אלהי ישראל הלך ואמרת לאיש יהודה וליושבי ירושל͏ם הלוא תקחו מוסר לשמע אל דברי נאם יהוה "],"query":"024035013"},{"canonical":"Jeremiah 35:14","passages":["הוקם את דברי יהונדב בן רכב אשר צוה את בניו לבלתי שתות יין ולא שתו עד היום הזה כי שמעו את מצות אביהם ואנכי דברתי אליכם השכם ודבר ולא שמעתם אלי "],"query":"024035014"},{"canonical":"Jeremiah 35:15","passages":["ואשלח אליכם את כל עבדי הנבאים השכים ושלח לאמר שבו נא איש מדרכו הרעה והיטיבו מעלליכם ואל תלכו אחרי אלהים אחרים לעבדם ושבו אל האדמה אשר נתתי לכם ולאבתיכם ולא הטיתם את אזנכם ולא שמעתם אלי "],"query":"024035015"},{"canonical":"Jeremiah 35:16","passages":["כי הקימו בני יהונדב בן רכב את מצות אביהם אשר צום והעם הזה לא שמעו אלי  ס "],"query":"024035016"},{"canonical":"Jeremiah 35:17","passages":["לכן כה אמר יהוה אלהי צבאות אלהי ישראל הנני מביא אל יהודה ואל כל יושבי ירושלם את כל הרעה אשר דברתי עליהם יען דברתי אליהם ולא שמעו ואקרא להם ולא ענו "],"query":"024035017"},{"canonical":"Jeremiah 35:18","passages":["ולבית הרכבים אמר ירמיהו כה אמר יהוה צבאות אלהי ישראל יען אשר שמעתם על מצות יהונדב אביכם ותשמרו את כל מצותיו ותעשו ככל אשר צוה אתכם  ס "],"query":"024035018"},{"canonical":"Jeremiah 35:19","passages":["לכן כה אמר יהוה צבאות אלהי ישראל לא יכרת איש ליונדב בן רכב עמד לפני כל הימים פ"],"query":"024035019"}]}