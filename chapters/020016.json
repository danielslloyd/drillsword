{"query":"020016","verses":[{},{"canonical":"Proverbs 16:1","passages":["לאדם מערכי לב ומיהוה מענה לשון "],"query":"020016001"},{"canonical":"Proverbs 16:2","passages":["כל דרכי איש זך בעיניו ותכן רוחות יהוה "],"query":"020016002"},{"canonical":"Proverbs 16:3","passages":["גל אל יהוה מעשיך ויכנו מחשבתיך "],"query":"020016003"},{"canonical":"Proverbs 16:4","passages":["כל פעל יהוה למענהו וגם רשע ליום רעה "],"query":"020016004"},{"canonical":"Proverbs 16:5","passages":["תועבת יהוה כל גבה לב יד ליד לא ינקה "],"query":"020016005"},{"canonical":"Proverbs 16:6","passages":["בחסד ואמת יכפר עון וביראת יהוה סור מרע "],"query":"020016006"},{"canonical":"Proverbs 16:7","passages":["ברצות יהוה דרכי איש גם אויביו ישלם אתו "],"query":"020016007"},{"canonical":"Proverbs 16:8","passages":["טוב מעט בצדקה מרב תבואות בלא משפט "],"query":"020016008"},{"canonical":"Proverbs 16:9","passages":["לב אדם יחשב דרכו ויהוה יכין צעדו "],"query":"020016009"},{"canonical":"Proverbs 16:10","passages":["קסם על שפתי מלך במשפט לא ימעל פיו "],"query":"020016010"},{"canonical":"Proverbs 16:11","passages":["פלס ומאזני משפט ליהוה מעשהו כל אבני כיס "],"query":"020016011"},{"canonical":"Proverbs 16:12","passages":["תועבת מלכים עשות רשע כי בצדקה יכון כסא "],"query":"020016012"},{"canonical":"Proverbs 16:13","passages":["רצון מלכים שפתי צדק ודבר ישרים יאהב "],"query":"020016013"},{"canonical":"Proverbs 16:14","passages":["חמת מלך מלאכי מות ואיש חכם יכפרנה "],"query":"020016014"},{"canonical":"Proverbs 16:15","passages":["באור פני מלך חיים ורצונו כעב מלקוש "],"query":"020016015"},{"canonical":"Proverbs 16:16","passages":["קנה חכמה מה טוב מחרוץ וקנות בינה נבחר מכסף "],"query":"020016016"},{"canonical":"Proverbs 16:17","passages":["מסלת ישרים סור מרע שמר נפשו נצר דרכו "],"query":"020016017"},{"canonical":"Proverbs 16:18","passages":["לפני שבר גאון ולפני כשלון גבה רוח "],"query":"020016018"},{"canonical":"Proverbs 16:19","passages":["טוב שפל רוח את ענוים מחלק שלל את גאים "],"query":"020016019"},{"canonical":"Proverbs 16:20","passages":["משכיל על דבר ימצא טוב ובוטח ביהוה אשריו "],"query":"020016020"},{"canonical":"Proverbs 16:21","passages":["לחכם לב יקרא נבון ומתק שפתים יסיף לקח "],"query":"020016021"},{"canonical":"Proverbs 16:22","passages":["מקור חיים שכל בעליו ומוסר אולים אולת "],"query":"020016022"},{"canonical":"Proverbs 16:23","passages":["לב חכם ישכיל פיהו ועל שפתיו יסיף לקח "],"query":"020016023"},{"canonical":"Proverbs 16:24","passages":["צוף דבש אמרי נעם מתוק לנפש ומרפא לעצם "],"query":"020016024"},{"canonical":"Proverbs 16:25","passages":["יש דרך ישר לפני איש ואחריתה דרכי מות "],"query":"020016025"},{"canonical":"Proverbs 16:26","passages":["נפש עמל עמלה לו כי אכף עליו פיהו "],"query":"020016026"},{"canonical":"Proverbs 16:27","passages":["איש בליעל כרה רעה ועל שפתו כאש צרבת "],"query":"020016027"},{"canonical":"Proverbs 16:28","passages":["איש תהפכות ישלח מדון ונרגן מפריד אלוף "],"query":"020016028"},{"canonical":"Proverbs 16:29","passages":["איש חמס יפתה רעהו והוליכו בדרך לא טוב "],"query":"020016029"},{"canonical":"Proverbs 16:30","passages":["עצה עיניו לחשב תהפכות קרץ שפתיו כלה רעה "],"query":"020016030"},{"canonical":"Proverbs 16:31","passages":["עטרת תפארת שיבה בדרך צדקה תמצא "],"query":"020016031"},{"canonical":"Proverbs 16:32","passages":["טוב ארך אפים מגבור ומשל ברוחו מלכד עיר "],"query":"020016032"},{"canonical":"Proverbs 16:33","passages":["בחיק יוטל את הגורל ומיהוה כל משפטו "],"query":"020016033"}]}