{"query":"019074","verses":[{},{"canonical":"Psalm 74:1","passages":["משכיל לאסף למה אלהים זנחת לנצח יעשן אפך בצאן מרעיתך "],"query":"019074001"},{"canonical":"Psalm 74:2","passages":["זכר עדתך קנית קדם גאלת שבט נחלתך הר ציון זה שכנת בו "],"query":"019074002"},{"canonical":"Psalm 74:3","passages":["הרימה פעמיך למשאות נצח כל הרע אויב בקדש "],"query":"019074003"},{"canonical":"Psalm 74:4","passages":["שאגו צרריך בקרב מועדך שמו אותתם אתות "],"query":"019074004"},{"canonical":"Psalm 74:5","passages":["יודע כמביא למעלה בסבך עץ קרדמות "],"query":"019074005"},{"canonical":"Psalm 74:6","passages":["ועתה פתוחיה יחד בכשיל וכילפת יהלמון "],"query":"019074006"},{"canonical":"Psalm 74:7","passages":["שלחו באש מקדשך לארץ חללו משכן שמך "],"query":"019074007"},{"canonical":"Psalm 74:8","passages":["אמרו בלבם נינם יחד שרפו כל מועדי אל בארץ "],"query":"019074008"},{"canonical":"Psalm 74:9","passages":["אותתינו לא ראינו אין עוד נביא ולא אתנו ידע עד מה "],"query":"019074009"},{"canonical":"Psalm 74:10","passages":["עד מתי אלהים יחרף צר ינאץ אויב שמך לנצח "],"query":"019074010"},{"canonical":"Psalm 74:11","passages":["למה תשיב ידך וימינך מקרב ח͏יקך כלה "],"query":"019074011"},{"canonical":"Psalm 74:12","passages":["ואלהים מלכי מקדם פעל ישועות בקרב הארץ "],"query":"019074012"},{"canonical":"Psalm 74:13","passages":["אתה פוררת בעזך ים שברת ראשי תנינים על המים "],"query":"019074013"},{"canonical":"Psalm 74:14","passages":["אתה רצצת ראשי לויתן תתננו מאכל לעם לציים "],"query":"019074014"},{"canonical":"Psalm 74:15","passages":["אתה בקעת מעין ונחל אתה הובשת נהרות איתן "],"query":"019074015"},{"canonical":"Psalm 74:16","passages":["לך יום אף לך לילה אתה הכינות מאור ושמש "],"query":"019074016"},{"canonical":"Psalm 74:17","passages":["אתה הצבת כל גבולות ארץ קיץ וחרף אתה יצרתם "],"query":"019074017"},{"canonical":"Psalm 74:18","passages":["זכר זאת אויב חרף יהוה ועם נבל נאצו שמך "],"query":"019074018"},{"canonical":"Psalm 74:19","passages":["אל תתן לחית נפש תורך חית ענייך אל תשכח לנצח "],"query":"019074019"},{"canonical":"Psalm 74:20","passages":["הבט לברית כי מלאו מחשכי ארץ נאות חמס "],"query":"019074020"},{"canonical":"Psalm 74:21","passages":["אל ישב דך נכלם עני ואביון יהללו שמך "],"query":"019074021"},{"canonical":"Psalm 74:22","passages":["קומה אלהים ריבה ריבך זכר חרפתך מני נבל כל היום "],"query":"019074022"},{"canonical":"Psalm 74:23","passages":["אל תשכח קול צרריך שאון קמיך עלה תמיד "],"query":"019074023"}]}