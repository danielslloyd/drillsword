{"query":"028002","verses":[{},{"canonical":"Hosea 2:1","passages":["והיה מספר בני ישראל כחול הים אשר לא ימד ולא יספר והיה במקום אשר יאמר להם לא עמי אתם יאמר להם בני אל חי "],"query":"028002001"},{"canonical":"Hosea 2:2","passages":["ונקבצו בני יהודה ובני ישראל יחדו ושמו להם ראש אחד ועלו מן הארץ כי גדול יום יזרעאל "],"query":"028002002"},{"canonical":"Hosea 2:3","passages":["אמרו לאחיכם עמי ולאחותיכם רחמה "],"query":"028002003"},{"canonical":"Hosea 2:4","passages":["ריבו באמכם ריבו כי היא לא אשתי ואנכי לא אישה ותסר זנוניה מפניה ונאפופיה מבין שדיה "],"query":"028002004"},{"canonical":"Hosea 2:5","passages":["פן אפשיטנה ערמה והצגתיה כיום הולדה ושמתיה כמדבר ושתה כארץ ציה והמתיה בצמא "],"query":"028002005"},{"canonical":"Hosea 2:6","passages":["ואת בניה לא ארחם כי בני זנונים המה "],"query":"028002006"},{"canonical":"Hosea 2:7","passages":["כי זנתה אמם הבישה הורתם כי אמרה אלכה אחרי מאהבי נתני לחמי ומימי צמרי ופשתי שמני ושקויי "],"query":"028002007"},{"canonical":"Hosea 2:8","passages":["לכן הנני שך את דרכך בסירים וגדרתי את גדרה ונתיבותיה לא תמצא "],"query":"028002008"},{"canonical":"Hosea 2:9","passages":["ורדפה את מאהביה ולא תשיג אתם ובקשתם ולא תמצא ואמרה אלכה ואשובה אל אישי הראשון כי טוב לי אז מעתה "],"query":"028002009"},{"canonical":"Hosea 2:10","passages":["והיא לא ידעה כי אנכי נתתי לה הדגן והתירוש והיצהר וכסף הרביתי לה וזהב עשו לבעל "],"query":"028002010"},{"canonical":"Hosea 2:11","passages":["לכן אשוב ולקחתי דגני בעתו ותירושי במועדו והצלתי צמרי ופשתי לכסות את ערותה "],"query":"028002011"},{"canonical":"Hosea 2:12","passages":["ועתה אגלה את נבלתה לעיני מאהביה ואיש לא יצילנה מידי "],"query":"028002012"},{"canonical":"Hosea 2:13","passages":["והשבתי כל משושה חגה חדשה ושבתה וכל מועדה "],"query":"028002013"},{"canonical":"Hosea 2:14","passages":["והשמתי גפנה ותאנתה אשר אמרה אתנה המה לי אשר נתנו לי מאהבי ושמתים ליער ואכלתם חית השדה "],"query":"028002014"},{"canonical":"Hosea 2:15","passages":["ופקדתי עליה את ימי הבעלים אשר תקטיר להם ותעד נזמה וחליתה ותלך אחרי מאהביה ואתי שכחה נאם יהוה פ"],"query":"028002015"},{"canonical":"Hosea 2:16","passages":["לכן הנה אנכי מפתיה והלכתיה המדבר ודברתי על לבה "],"query":"028002016"},{"canonical":"Hosea 2:17","passages":["ונתתי לה את כרמיה משם ואת עמק עכור לפתח תקוה וענתה שמה כימי נעוריה וכיום עלתה מארץ מצרים  ס "],"query":"028002017"},{"canonical":"Hosea 2:18","passages":["והיה ביום ההוא נאם יהוה תקראי אישי ולא תקראי לי עוד בעלי "],"query":"028002018"},{"canonical":"Hosea 2:19","passages":["והסרתי את שמות הבעלים מפיה ולא יזכרו עוד בשמם "],"query":"028002019"},{"canonical":"Hosea 2:20","passages":["וכרתי להם ברית ביום ההוא עם חית השדה ועם עוף השמים ורמש האדמה וקשת וחרב ומלחמה אשבור מן הארץ והשכבתים לבטח "],"query":"028002020"},{"canonical":"Hosea 2:21","passages":["וארשתיך לי לעולם וארשתיך לי בצדק ובמשפט ובחסד וברחמים "],"query":"028002021"},{"canonical":"Hosea 2:22","passages":["וארשתיך לי באמונה וידעת את יהוה  ס "],"query":"028002022"},{"canonical":"Hosea 2:23","passages":["והיה ביום ההוא אענה נאם יהוה אענה את השמים והם יענו את הארץ "],"query":"028002023"},{"canonical":"Hosea 2:24","passages":["והארץ תענה את הדגן ואת התירוש ואת היצהר והם יענו את יזרעאל "],"query":"028002024"},{"canonical":"Hosea 2:25","passages":["וזרעתיה לי בארץ ורחמתי את לא רחמה ואמרתי ללא עמי עמי אתה והוא יאמר אלהי פ"],"query":"028002025"}]}