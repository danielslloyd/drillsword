{"query":"005028","verses":[{},{"canonical":"Deuteronomy 28:1","passages":["והיה אם שמוע תשמע בקול יהוה אלהיך לשמר לעשות את כל מצותיו אשר אנכי מצוך היום ונתנך יהוה אלהיך עליון על כל גויי הארץ "],"query":"005028001"},{"canonical":"Deuteronomy 28:2","passages":["ובאו עליך כל הברכות האלה והשיגך כי תשמע בקול יהוה אלהיך "],"query":"005028002"},{"canonical":"Deuteronomy 28:3","passages":["ברוך אתה בעיר וברוך אתה בשדה "],"query":"005028003"},{"canonical":"Deuteronomy 28:4","passages":["ברוך פרי בטנך ופרי אדמתך ופרי בהמתך שגר אלפיך ועשתרות צאנך "],"query":"005028004"},{"canonical":"Deuteronomy 28:5","passages":["ברוך טנאך ומשארתך "],"query":"005028005"},{"canonical":"Deuteronomy 28:6","passages":["ברוך אתה בבאך וברוך אתה בצאתך "],"query":"005028006"},{"canonical":"Deuteronomy 28:7","passages":["יתן יהוה את איביך הקמים עליך נגפים לפניך בדרך אחד יצאו אליך ובשבעה דרכים ינוסו לפניך "],"query":"005028007"},{"canonical":"Deuteronomy 28:8","passages":["יצו יהוה אתך את הברכה באסמיך ובכל משלח ידך וברכך בארץ אשר יהוה אלהיך נתן לך "],"query":"005028008"},{"canonical":"Deuteronomy 28:9","passages":["יק͏ימך יהוה לו לעם קדוש כאשר נשבע לך כי תשמר את מצות יהוה אלהיך והלכת בדרכיו "],"query":"005028009"},{"canonical":"Deuteronomy 28:10","passages":["וראו כל עמי הארץ כי שם יהוה נקרא עליך ויראו ממך "],"query":"005028010"},{"canonical":"Deuteronomy 28:11","passages":["והות͏רך יהוה לטובה בפרי בטנך ובפרי בהמתך ובפרי אדמתך על האדמה אשר נשבע יהוה לאבתיך לתת לך "],"query":"005028011"},{"canonical":"Deuteronomy 28:12","passages":["יפתח יהוה לך את אוצרו הטוב את השמים לתת מטר ארצך בעתו ולברך את כל מעשה ידך והלוית גוים רבים ואתה לא תלוה "],"query":"005028012"},{"canonical":"Deuteronomy 28:13","passages":["ונת͏נך יהוה לראש ולא לזנב והיית רק למעלה ולא תהיה למטה כי תשמע אל מצות יהוה אלהיך אשר אנכי מצוך היום לשמר ולעשות "],"query":"005028013"},{"canonical":"Deuteronomy 28:14","passages":["ולא תסור מכל הדברים אשר אנכי מצוה אתכם היום ימין ושמאול ללכת אחרי אלהים אחרים לעבדם  ס "],"query":"005028014"},{"canonical":"Deuteronomy 28:15","passages":["והיה אם לא תשמע בקול יהוה אלהיך לשמר לעשות את כל מצותיו וחקתיו אשר אנכי מצוך היום ובאו עליך כל הקללות האלה והשיגוך "],"query":"005028015"},{"canonical":"Deuteronomy 28:16","passages":["ארור אתה בעיר וארור אתה בשדה "],"query":"005028016"},{"canonical":"Deuteronomy 28:17","passages":["ארור טנאך ומשארתך "],"query":"005028017"},{"canonical":"Deuteronomy 28:18","passages":["ארור פרי בטנך ופרי אדמתך שגר אלפיך ועשתרות צאנך "],"query":"005028018"},{"canonical":"Deuteronomy 28:19","passages":["ארור אתה בבאך וארור אתה בצאתך "],"query":"005028019"},{"canonical":"Deuteronomy 28:20","passages":["ישלח יהוה בך את המארה את המהומה ואת המגערת בכל משלח ידך אשר תעשה עד השמדך ועד אבדך מהר מפני רע מ͏עלליך אשר עזבתני "],"query":"005028020"},{"canonical":"Deuteronomy 28:21","passages":["ידבק יהוה בך את הדבר עד כלתו אתך מעל ה͏אדמה אשר אתה בא שמה לרשתה "],"query":"005028021"},{"canonical":"Deuteronomy 28:22","passages":["יככה יהוה בשחפת ובקדחת ובדלקת ובחרחר ובחרב ובשדפון ובירקון ורדפוך עד אבדך "],"query":"005028022"},{"canonical":"Deuteronomy 28:23","passages":["והיו שמיך אשר על ראשך נחשת והארץ אשר תחתיך ברזל "],"query":"005028023"},{"canonical":"Deuteronomy 28:24","passages":["יתן יהוה את מטר ארצך אבק ועפר מן השמים ירד עליך עד השמדך "],"query":"005028024"},{"canonical":"Deuteronomy 28:25","passages":["יתנך יהוה נגף לפני איביך בדרך אחד תצא אליו ובשבעה דרכים תנוס לפניו והיית לזעוה לכל ממלכות הארץ "],"query":"005028025"},{"canonical":"Deuteronomy 28:26","passages":["והיתה נבלתך למאכל לכל עוף השמים ולבהמת הארץ ואין מחריד "],"query":"005028026"},{"canonical":"Deuteronomy 28:27","passages":["יככה יהוה בשחין מצרים ובטחרים ובגרב ובחרס אשר לא תוכל להרפא "],"query":"005028027"},{"canonical":"Deuteronomy 28:28","passages":["יככה יהוה בשגעון ובעורון ובתמהון לבב "],"query":"005028028"},{"canonical":"Deuteronomy 28:29","passages":["והיית ממשש בצהרים כאשר ימשש העור באפלה ולא תצליח את דרכיך והיית אך עשוק וגזול כל הימים ואין מושיע "],"query":"005028029"},{"canonical":"Deuteronomy 28:30","passages":["אשה תארש ואיש אחר ישכבנה בית תבנה ולא תשב בו כרם תטע ולא תחללנו "],"query":"005028030"},{"canonical":"Deuteronomy 28:31","passages":["שורך טבוח לעיניך ולא תאכל ממנו חמרך גזול מלפניך ולא ישוב לך צאנך נתנות לאיביך ואין לך מושיע "],"query":"005028031"},{"canonical":"Deuteronomy 28:32","passages":["בניך ובנתיך נתנים לעם אחר ועיניך ראות וכלות אליהם כל היום ואין לאל ידך "],"query":"005028032"},{"canonical":"Deuteronomy 28:33","passages":["פרי אדמתך וכל יגיעך יאכל עם אשר לא ידעת והיית רק עשוק ורצוץ כל הימים "],"query":"005028033"},{"canonical":"Deuteronomy 28:34","passages":["והיית משגע ממראה עיניך אשר תראה "],"query":"005028034"},{"canonical":"Deuteronomy 28:35","passages":["יככה יהוה בשחין רע על הברכים ועל השקים אשר לא תוכל להרפא מכף רגלך ועד קדקדך "],"query":"005028035"},{"canonical":"Deuteronomy 28:36","passages":["יולך יהוה אתך ואת מלכך אשר תקים עליך אל גוי אשר לא ידעת אתה ואבתיך ועבדת שם אלהים אחרים עץ ואבן "],"query":"005028036"},{"canonical":"Deuteronomy 28:37","passages":["והיית לשמה למשל ולשנינה בכל העמים אשר ינהגך יהוה שמה "],"query":"005028037"},{"canonical":"Deuteronomy 28:38","passages":["זרע רב תוציא השדה ומעט תאסף כי יחסלנו הארבה "],"query":"005028038"},{"canonical":"Deuteronomy 28:39","passages":["כרמים תטע ועבדת ויין לא תשתה ולא תאגר כי תאכלנו התלעת "],"query":"005028039"},{"canonical":"Deuteronomy 28:40","passages":["זיתים יהיו לך בכל גבולך ושמן לא תסוך כי ישל זיתך "],"query":"005028040"},{"canonical":"Deuteronomy 28:41","passages":["בנים ובנות תוליד ולא יהיו לך כי ילכו בשבי "],"query":"005028041"},{"canonical":"Deuteronomy 28:42","passages":["כל עצך ופרי אדמתך יירש הצלצל "],"query":"005028042"},{"canonical":"Deuteronomy 28:43","passages":["הגר אשר בקרבך יעלה עליך מעלה מעלה ואתה תרד מטה מטה "],"query":"005028043"},{"canonical":"Deuteronomy 28:44","passages":["הוא ילוך ואתה לא תלונו הוא יהיה לראש ואתה תהיה לזנב "],"query":"005028044"},{"canonical":"Deuteronomy 28:45","passages":["ובאו עליך כל הקללות האלה ורדפוך והשיגוך עד השמדך כי לא שמעת בקול יהוה אלהיך לשמר מצותיו וחקתיו אשר צוך "],"query":"005028045"},{"canonical":"Deuteronomy 28:46","passages":["והיו בך לאות ולמופת ובזרעך עד עולם "],"query":"005028046"},{"canonical":"Deuteronomy 28:47","passages":["תחת אשר לא עבדת את יהוה אלהיך בשמחה ובטוב לבב מרב כל "],"query":"005028047"},{"canonical":"Deuteronomy 28:48","passages":["ועבדת את איביך אשר ישלחנו יהוה בך ברעב ובצמא ובעירם ובחסר כל ונתן על ברזל על צוארך עד השמידו אתך "],"query":"005028048"},{"canonical":"Deuteronomy 28:49","passages":["ישא יהוה עליך גוי מרחוק מקצה הארץ כאשר ידאה הנשר גוי אשר לא תשמע לשנו "],"query":"005028049"},{"canonical":"Deuteronomy 28:50","passages":["גוי עז פנים אשר לא ישא פנים לזקן ונער לא יחן "],"query":"005028050"},{"canonical":"Deuteronomy 28:51","passages":["ואכל פרי בהמתך ופרי אדמתך עד השמדך אשר לא ישאיר לך דגן תירוש ויצהר שגר אלפיך ועשתרת צאנך עד האבידו אתך "],"query":"005028051"},{"canonical":"Deuteronomy 28:52","passages":["והצר לך בכל שעריך עד רדת חמתיך הגבהות והבצרות אשר אתה בטח בהן בכל ארצך והצר לך בכל שעריך בכל ארצך אשר נתן יהוה אלהיך לך "],"query":"005028052"},{"canonical":"Deuteronomy 28:53","passages":["ואכלת פרי בטנך בשר בניך ובנתיך אשר נתן לך יהוה אלהיך במצור ובמצוק אשר יציק לך איבך "],"query":"005028053"},{"canonical":"Deuteronomy 28:54","passages":["האיש הרך בך והענג מאד תרע עינו באחיו ובאשת חיקו וביתר בניו אשר יותיר "],"query":"005028054"},{"canonical":"Deuteronomy 28:55","passages":["מתת לאחד מהם מבשר בניו אשר יאכל מבלי השאיר לו כל במצור ובמצוק אשר יציק לך איבך בכל שעריך "],"query":"005028055"},{"canonical":"Deuteronomy 28:56","passages":["הרכה בך והענגה אשר לא נסתה כף רגלה הצג על הארץ מהתענג ומרך תרע עינה באיש חיקה ובבנה ובבתה "],"query":"005028056"},{"canonical":"Deuteronomy 28:57","passages":["ובשליתה היוצת מבין רגליה ובבניה אשר תלד כי תאכלם בחסר כל בסתר במצור ובמצוק אשר יציק לך איבך בשעריך "],"query":"005028057"},{"canonical":"Deuteronomy 28:58","passages":["אם לא תשמר לעשות את כל דברי התורה הזאת הכתובים בספר הזה ליראה את השם הנכבד והנורא הזה את יהוה אלהיך "],"query":"005028058"},{"canonical":"Deuteronomy 28:59","passages":["והפלא יהוה את מכתך ואת מכות זרעך מכות גדלות ונאמנות וחלים רעים ונאמנים "],"query":"005028059"},{"canonical":"Deuteronomy 28:60","passages":["והשיב בך את כל מדוה מצרים אשר יגרת מפניהם ודבקו בך "],"query":"005028060"},{"canonical":"Deuteronomy 28:61","passages":["גם כל חלי וכל מכה אשר לא כתוב בספר התורה הזאת יעלם יהוה עליך עד השמדך "],"query":"005028061"},{"canonical":"Deuteronomy 28:62","passages":["ונשארתם במתי מעט תחת אשר הייתם ככוכבי השמים לרב כי לא שמעת בקול יהוה אלהיך "],"query":"005028062"},{"canonical":"Deuteronomy 28:63","passages":["והיה כאשר שש יהוה עליכם להיטיב אתכם ולהרבות אתכם כן ישיש יהוה עליכם להאביד אתכם ולהשמיד אתכם ונסחתם מעל ה͏אדמה אשר אתה בא שמה לרשתה "],"query":"005028063"},{"canonical":"Deuteronomy 28:64","passages":["והפיצך יהוה בכל העמים מקצה הארץ ועד קצה הארץ ועבדת שם אלהים אחרים אשר לא ידעת אתה ואבתיך עץ ואבן "],"query":"005028064"},{"canonical":"Deuteronomy 28:65","passages":["ובגוים ההם לא תרגיע ולא יהיה מנוח לכף רגלך ונתן יהוה לך שם לב רגז וכליון עינים וד͏אבון נפש "],"query":"005028065"},{"canonical":"Deuteronomy 28:66","passages":["והיו חייך תלאים לך מנגד ופחדת לילה ויומם ולא תאמין בחייך "],"query":"005028066"},{"canonical":"Deuteronomy 28:67","passages":["בבקר תאמר מי יתן ערב ובערב תאמר מי יתן בקר מפחד לבבך אשר תפחד וממראה עיניך אשר תראה "],"query":"005028067"},{"canonical":"Deuteronomy 28:68","passages":["והשיבך יהוה מצרים באניות בדרך אשר אמרתי לך לא תסיף עוד לראתה והתמכרתם שם לאיביך לעבדים ולשפחות ואין קנה  ס "],"query":"005028068"},{"canonical":"Deuteronomy 28:69","passages":["אלה דברי הברית אשר צוה יהוה את משה לכרת את בני ישראל בארץ מואב מלבד הברית אשר כרת אתם בחרב פ"],"query":"005028069"}]}