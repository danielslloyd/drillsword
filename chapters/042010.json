{"query":"042010","verses":[{},{"canonical":"Luke 10:1","passages":["Μετὰ δὲ ταῦτα ἀνέδειξεν ὁ κύριος  ⸀καὶ ἑτέρους ἑβδομήκοντα  ⸀δύο καὶ ἀπέστειλεν αὐτοὺς ἀνὰ δύο  ⸁δύο πρὸ προσώπου αὐτοῦ εἰς πᾶσαν πόλιν καὶ τόπον οὗ ἤμελλεν αὐτὸς ἔρχεσθαι.  "],"query":"042010001"},{"canonical":"Luke 10:2","passages":["ἔλεγεν  ⸀δὲ πρὸς αὐτούς·  Ὁ μὲν θερισμὸς πολύς,  οἱ δὲ ἐργάται ὀλίγοι·  δεήθητε οὖν τοῦ κυρίου τοῦ θερισμοῦ ὅπως  ⸂ἐργάτας ἐκβάλῃ⸃  εἰς τὸν θερισμὸν αὐτοῦ.  "],"query":"042010002"},{"canonical":"Luke 10:3","passages":["ὑπάγετε·   ⸀ἰδοὺ ἀποστέλλω ὑμᾶς ὡς ἄρνας ἐν μέσῳ λύκων.  "],"query":"042010003"},{"canonical":"Luke 10:4","passages":["μὴ βαστάζετε βαλλάντιον,  μὴ πήραν,   ⸀μὴ ὑποδήματα,  καὶ μηδένα κατὰ τὴν ὁδὸν ἀσπάσησθε.  "],"query":"042010004"},{"canonical":"Luke 10:5","passages":["εἰς ἣν δ’ ἂν  ⸂εἰσέλθητε οἰκίαν⸃  πρῶτον λέγετε·  Εἰρήνη τῷ οἴκῳ τούτῳ.  "],"query":"042010005"},{"canonical":"Luke 10:6","passages":["καὶ ἐὰν  ⸂ᾖ ἐκεῖ⸃  υἱὸς εἰρήνης,  ἐπαναπαήσεται ἐπ’ αὐτὸν ἡ εἰρήνη ὑμῶν·  εἰ δὲ μήγε,  ἐφ’ ὑμᾶς ἀνακάμψει.  "],"query":"042010006"},{"canonical":"Luke 10:7","passages":["ἐν αὐτῇ δὲ τῇ οἰκίᾳ μένετε,  ἐσθίοντες καὶ πίνοντες τὰ παρ’ αὐτῶν,  ἄξιος γὰρ ὁ ἐργάτης τοῦ μισθοῦ  ⸀αὐτοῦ.  μὴ μεταβαίνετε ἐξ οἰκίας εἰς οἰκίαν.  "],"query":"042010007"},{"canonical":"Luke 10:8","passages":["καὶ εἰς ἣν ἂν πόλιν εἰσέρχησθε καὶ δέχωνται ὑμᾶς,  ἐσθίετε τὰ παρατιθέμενα ὑμῖν,  "],"query":"042010008"},{"canonical":"Luke 10:9","passages":["καὶ θεραπεύετε τοὺς ἐν αὐτῇ ἀσθενεῖς,  καὶ λέγετε αὐτοῖς·  Ἤγγικεν ἐφ’ ὑμᾶς ἡ βασιλεία τοῦ θεοῦ.  "],"query":"042010009"},{"canonical":"Luke 10:10","passages":["εἰς ἣν δ’ ἂν πόλιν  ⸀εἰσέλθητε καὶ μὴ δέχωνται ὑμᾶς,  ἐξελθόντες εἰς τὰς πλατείας αὐτῆς εἴπατε·  "],"query":"042010010"},{"canonical":"Luke 10:11","passages":["Καὶ τὸν κονιορτὸν τὸν κολληθέντα ἡμῖν ἐκ τῆς πόλεως ὑμῶν  ⸂εἰς τοὺς πόδας⸃  ἀπομασσόμεθα ὑμῖν·  πλὴν τοῦτο γινώσκετε ὅτι  ⸀ἤγγικεν ἡ βασιλεία τοῦ θεοῦ.  "],"query":"042010011"},{"canonical":"Luke 10:12","passages":["λέγω ὑμῖν ὅτι Σοδόμοις ἐν τῇ ἡμέρᾳ ἐκείνῃ ἀνεκτότερον ἔσται ἢ τῇ πόλει ἐκείνῃ.  "],"query":"042010012"},{"canonical":"Luke 10:13","passages":["Οὐαί σοι,  Χοραζίν·  οὐαί σοι,  Βηθσαϊδά·  ὅτι εἰ ἐν Τύρῳ καὶ Σιδῶνι  ⸀ἐγενήθησαν αἱ δυνάμεις αἱ γενόμεναι ἐν ὑμῖν,  πάλαι ἂν ἐν σάκκῳ καὶ σποδῷ  ⸀καθήμενοι μετενόησαν.  "],"query":"042010013"},{"canonical":"Luke 10:14","passages":["πλὴν Τύρῳ καὶ Σιδῶνι ἀνεκτότερον ἔσται ἐν τῇ κρίσει ἢ ὑμῖν.  "],"query":"042010014"},{"canonical":"Luke 10:15","passages":["καὶ σύ,  Καφαρναούμ,   ⸂μὴ ἕως οὐρανοῦ ὑψωθήσῃ⸃;  ἕως  ⸀τοῦ ᾅδου  ⸀καταβιβασθήσῃ.  "],"query":"042010015"},{"canonical":"Luke 10:16","passages":["Ὁ ἀκούων ὑμῶν ἐμοῦ ἀκούει,  καὶ ὁ ἀθετῶν ὑμᾶς ἐμὲ ἀθετεῖ·  ὁ δὲ ἐμὲ ἀθετῶν ἀθετεῖ τὸν ἀποστείλαντά με.  "],"query":"042010016"},{"canonical":"Luke 10:17","passages":["Ὑπέστρεψαν δὲ οἱ ἑβδομήκοντα  ⸀δύο μετὰ χαρᾶς λέγοντες·  Κύριε,  καὶ τὰ δαιμόνια ὑποτάσσεται ἡμῖν ἐν τῷ ὀνόματί σου.  "],"query":"042010017"},{"canonical":"Luke 10:18","passages":["εἶπεν δὲ αὐτοῖς·  Ἐθεώρουν τὸν Σατανᾶν ὡς ἀστραπὴν ἐκ τοῦ οὐρανοῦ πεσόντα.  "],"query":"042010018"},{"canonical":"Luke 10:19","passages":["ἰδοὺ  ⸀δέδωκα ὑμῖν τὴν ἐξουσίαν τοῦ πατεῖν ἐπάνω ὄφεων καὶ σκορπίων,  καὶ ἐπὶ πᾶσαν τὴν δύναμιν τοῦ ἐχθροῦ,  καὶ οὐδὲν ὑμᾶς οὐ μὴ  ⸀ἀδικήσῃ.  "],"query":"042010019"},{"canonical":"Luke 10:20","passages":["πλὴν ἐν τούτῳ μὴ χαίρετε ὅτι τὰ πνεύματα ὑμῖν ὑποτάσσεται,  χαίρετε δὲ ὅτι τὰ ὀνόματα ὑμῶν  ⸀ἐγγέγραπται ἐν τοῖς οὐρανοῖς.  "],"query":"042010020"},{"canonical":"Luke 10:21","passages":["Ἐν αὐτῇ τῇ ὥρᾳ ἠγαλλιάσατο  ⸀τῷ πνεύματι  ⸂τῷ ἁγίῳ⸃  καὶ εἶπεν·  Ἐξομολογοῦμαί σοι,  πάτερ κύριε τοῦ οὐρανοῦ καὶ τῆς γῆς,  ὅτι ἀπέκρυψας ταῦτα ἀπὸ σοφῶν καὶ συνετῶν,  καὶ ἀπεκάλυψας αὐτὰ νηπίοις·  ναί,  ὁ πατήρ,  ὅτι οὕτως  ⸂εὐδοκία ἐγένετο⸃  ἔμπροσθέν σου.  "],"query":"042010021"},{"canonical":"Luke 10:22","passages":[" ⸀πάντα μοι παρεδόθη ὑπὸ τοῦ πατρός μου,  καὶ οὐδεὶς γινώσκει τίς ἐστιν ὁ υἱὸς εἰ μὴ ὁ πατήρ,  καὶ τίς ἐστιν ὁ πατὴρ εἰ μὴ ὁ υἱὸς καὶ ᾧ  ⸀ἐὰν βούληται ὁ υἱὸς ἀποκαλύψαι.  "],"query":"042010022"},{"canonical":"Luke 10:23","passages":["Καὶ στραφεὶς πρὸς τοὺς μαθητὰς κατ’ ἰδίαν εἶπεν·  Μακάριοι οἱ ὀφθαλμοὶ οἱ βλέποντες ἃ βλέπετε.  "],"query":"042010023"},{"canonical":"Luke 10:24","passages":["λέγω γὰρ ὑμῖν ὅτι πολλοὶ προφῆται καὶ βασιλεῖς ἠθέλησαν ἰδεῖν ἃ ὑμεῖς βλέπετε καὶ οὐκ εἶδαν,  καὶ ἀκοῦσαι ἃ ἀκούετε καὶ οὐκ ἤκουσαν.  "],"query":"042010024"},{"canonical":"Luke 10:25","passages":["Καὶ ἰδοὺ νομικός τις ἀνέστη ἐκπειράζων  ⸀αὐτὸν λέγων·  Διδάσκαλε,  τί ποιήσας ζωὴν αἰώνιον κληρονομήσω;  "],"query":"042010025"},{"canonical":"Luke 10:26","passages":["ὁ δὲ εἶπεν πρὸς αὐτόν·  Ἐν τῷ νόμῳ τί γέγραπται;  πῶς ἀναγινώσκεις;  "],"query":"042010026"},{"canonical":"Luke 10:27","passages":["ὁ δὲ ἀποκριθεὶς εἶπεν·  Ἀγαπήσεις κύριον τὸν θεόν σου ἐξ ὅλης  ⸀τῆς καρδίας σου καὶ  ⸂ἐν ὅλῃ τῇ ψυχῇ⸃  σου καὶ  ⸂ἐν ὅλῃ τῇ ἰσχύϊ⸃  σου καὶ  ⸂ἐν ὅλῃ τῇ διανοίᾳ⸃  σου,  καὶ τὸν πλησίον σου ὡς σεαυτόν.  "],"query":"042010027"},{"canonical":"Luke 10:28","passages":["εἶπεν δὲ αὐτῷ·  Ὀρθῶς ἀπεκρίθης·  τοῦτο ποίει καὶ ζήσῃ.  "],"query":"042010028"},{"canonical":"Luke 10:29","passages":["Ὁ δὲ θέλων  ⸀δικαιῶσαι ἑαυτὸν εἶπεν πρὸς τὸν Ἰησοῦν·  Καὶ τίς ἐστίν μου πλησίον;  "],"query":"042010029"},{"canonical":"Luke 10:30","passages":["ὑπολαβὼν  ⸀δὲ ὁ Ἰησοῦς εἶπεν·  Ἄνθρωπός τις κατέβαινεν ἀπὸ Ἰερουσαλὴμ εἰς Ἰεριχὼ καὶ λῃσταῖς περιέπεσεν,  οἳ καὶ ἐκδύσαντες αὐτὸν καὶ πληγὰς ἐπιθέντες ἀπῆλθον ἀφέντες  ⸀ἡμιθανῆ.  "],"query":"042010030"},{"canonical":"Luke 10:31","passages":["κατὰ συγκυρίαν δὲ ἱερεύς τις κατέβαινεν ἐν τῇ ὁδῷ ἐκείνῃ,  καὶ ἰδὼν αὐτὸν ἀντιπαρῆλθεν·  "],"query":"042010031"},{"canonical":"Luke 10:32","passages":["ὁμοίως δὲ καὶ  ⸀Λευίτης κατὰ τὸν τόπον ἐλθὼν καὶ ἰδὼν ἀντιπαρῆλθεν.  "],"query":"042010032"},{"canonical":"Luke 10:33","passages":["Σαμαρίτης δέ τις ὁδεύων ἦλθεν κατ’ αὐτὸν καὶ  ⸀ἰδὼν ἐσπλαγχνίσθη,  "],"query":"042010033"},{"canonical":"Luke 10:34","passages":["καὶ προσελθὼν κατέδησεν τὰ τραύματα αὐτοῦ ἐπιχέων ἔλαιον καὶ οἶνον,  ἐπιβιβάσας δὲ αὐτὸν ἐπὶ τὸ ἴδιον κτῆνος ἤγαγεν αὐτὸν εἰς πανδοχεῖον καὶ ἐπεμελήθη αὐτοῦ.  "],"query":"042010034"},{"canonical":"Luke 10:35","passages":["καὶ ἐπὶ τὴν  ⸀αὔριον ἐκβαλὼν  ⸂δύο δηνάρια ἔδωκεν⸃  τῷ πανδοχεῖ καὶ  ⸀εἶπεν·  Ἐπιμελήθητι αὐτοῦ,  καὶ ὅ τι ἂν προσδαπανήσῃς ἐγὼ ἐν τῷ ἐπανέρχεσθαί με ἀποδώσω σοι.  "],"query":"042010035"},{"canonical":"Luke 10:36","passages":[" ⸀τίς τούτων τῶν τριῶν πλησίον δοκεῖ σοι γεγονέναι τοῦ ἐμπεσόντος εἰς τοὺς λῃστάς;  "],"query":"042010036"},{"canonical":"Luke 10:37","passages":["ὁ δὲ εἶπεν·  Ὁ ποιήσας τὸ ἔλεος μετ’ αὐτοῦ.  εἶπεν  ⸀δὲ αὐτῷ ὁ Ἰησοῦς·  Πορεύου καὶ σὺ ποίει ὁμοίως.  "],"query":"042010037"},{"canonical":"Luke 10:38","passages":[" ⸂Ἐν δὲ⸃  τῷ πορεύεσθαι  ⸀αὐτοὺς αὐτὸς εἰσῆλθεν εἰς κώμην τινά·  γυνὴ δέ τις ὀνόματι Μάρθα ὑπεδέξατο  ⸀αὐτὸν.  "],"query":"042010038"},{"canonical":"Luke 10:39","passages":["καὶ τῇδε ἦν ἀδελφὴ καλουμένη  ⸀Μαριάμ,  ἣ καὶ  ⸂παρακαθεσθεῖσα πρὸς⸃  τοὺς πόδας τοῦ  ⸀Ἰησοῦ ἤκουεν τὸν λόγον αὐτοῦ.  "],"query":"042010039"},{"canonical":"Luke 10:40","passages":["ἡ δὲ Μάρθα περιεσπᾶτο περὶ πολλὴν διακονίαν·  ἐπιστᾶσα δὲ εἶπεν·  Κύριε,  οὐ μέλει σοι ὅτι ἡ ἀδελφή μου μόνην με  ⸀κατέλειπεν διακονεῖν;   ⸀εἰπὲ οὖν αὐτῇ ἵνα μοι συναντιλάβηται.  "],"query":"042010040"},{"canonical":"Luke 10:41","passages":["ἀποκριθεὶς δὲ εἶπεν αὐτῇ ὁ  ⸀κύριος·  Μάρθα Μάρθα,  μεριμνᾷς καὶ  ⸀θορυβάζῃ περὶ πολλά,  "],"query":"042010041"},{"canonical":"Luke 10:42","passages":[" ⸂ὀλίγων δέ ἐστιν χρεία ἢ ἑνός⸃·   ⸂Μαριὰμ γὰρ⸃  τὴν ἀγαθὴν μερίδα ἐξελέξατο ἥτις οὐκ ἀφαιρεθήσεται  ⸀αὐτῆς.  "],"query":"042010042"}]}