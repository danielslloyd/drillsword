{"query":"026015","verses":[{},{"canonical":"Ezekiel 15:1","passages":["ויהי דבר יהוה אלי לאמר "],"query":"026015001"},{"canonical":"Ezekiel 15:2","passages":["בן אדם מה יהיה עץ הגפן מכל עץ הזמורה אשר היה בעצי היער "],"query":"026015002"},{"canonical":"Ezekiel 15:3","passages":["היקח ממנו עץ לעשות למלאכה אם יקחו ממנו יתד לתלות עליו כל כלי "],"query":"026015003"},{"canonical":"Ezekiel 15:4","passages":["הנה לאש נתן לאכלה את שני קצותיו אכלה האש ותוכו נחר היצלח למלאכה "],"query":"026015004"},{"canonical":"Ezekiel 15:5","passages":["הנה בהיותו תמים לא יעשה למלאכה אף כי אש אכלתהו ויחר ונעשה עוד למלאכה  ס "],"query":"026015005"},{"canonical":"Ezekiel 15:6","passages":["לכן כה אמר אדני יהוה כאשר עץ הגפן בעץ היער אשר נתתיו לאש לאכלה כן נתתי את ישבי ירושל͏ם "],"query":"026015006"},{"canonical":"Ezekiel 15:7","passages":["ונתתי את פני בהם מהאש יצאו והאש תאכלם וידעתם כי אני יהוה בשומי את פני בהם "],"query":"026015007"},{"canonical":"Ezekiel 15:8","passages":["ונתתי את הארץ שממה יען מעלו מעל נאם אדני יהוה פ"],"query":"026015008"}]}