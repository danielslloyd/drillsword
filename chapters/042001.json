{"query":"042001","verses":[{},{"canonical":"Luke 1:1","passages":["Ἐπειδήπερ πολλοὶ ἐπεχείρησαν ἀνατάξασθαι διήγησιν περὶ τῶν πεπληροφορημένων ἐν ἡμῖν πραγμάτων,  "],"query":"042001001"},{"canonical":"Luke 1:2","passages":["καθὼς παρέδοσαν ἡμῖν οἱ ἀπ’ ἀρχῆς αὐτόπται καὶ ὑπηρέται γενόμενοι τοῦ λόγου,  "],"query":"042001002"},{"canonical":"Luke 1:3","passages":["ἔδοξε κἀμοὶ παρηκολουθηκότι ἄνωθεν πᾶσιν ἀκριβῶς καθεξῆς σοι γράψαι,  κράτιστε Θεόφιλε,  "],"query":"042001003"},{"canonical":"Luke 1:4","passages":["ἵνα ἐπιγνῷς περὶ ὧν κατηχήθης λόγων τὴν ἀσφάλειαν.  "],"query":"042001004"},{"canonical":"Luke 1:5","passages":["Ἐγένετο ἐν ταῖς ἡμέραις  ⸀Ἡρῴδου βασιλέως τῆς Ἰουδαίας ἱερεύς τις ὀνόματι Ζαχαρίας ἐξ ἐφημερίας Ἀβιά,   ⸀καὶ γυνὴ  ⸀αὐτῷ ἐκ τῶν θυγατέρων Ἀαρών,  καὶ τὸ ὄνομα αὐτῆς Ἐλισάβετ.  "],"query":"042001005"},{"canonical":"Luke 1:6","passages":["ἦσαν δὲ δίκαιοι ἀμφότεροι  ⸀ἐναντίον τοῦ θεοῦ,  πορευόμενοι ἐν πάσαις ταῖς ἐντολαῖς καὶ δικαιώμασιν τοῦ κυρίου ἄμεμπτοι.  "],"query":"042001006"},{"canonical":"Luke 1:7","passages":["καὶ οὐκ ἦν αὐτοῖς τέκνον,  καθότι  ⸂ἦν ἡ Ἐλισάβετ⸃  στεῖρα,  καὶ ἀμφότεροι προβεβηκότες ἐν ταῖς ἡμέραις αὐτῶν ἦσαν.  "],"query":"042001007"},{"canonical":"Luke 1:8","passages":["Ἐγένετο δὲ ἐν τῷ ἱερατεύειν αὐτὸν ἐν τῇ τάξει τῆς ἐφημερίας αὐτοῦ ἔναντι τοῦ θεοῦ "],"query":"042001008"},{"canonical":"Luke 1:9","passages":["κατὰ τὸ ἔθος τῆς ἱερατείας ἔλαχε τοῦ θυμιᾶσαι εἰσελθὼν εἰς τὸν ναὸν τοῦ κυρίου,  "],"query":"042001009"},{"canonical":"Luke 1:10","passages":["καὶ πᾶν τὸ πλῆθος ἦν τοῦ λαοῦ προσευχόμενον ἔξω τῇ ὥρᾳ τοῦ θυμιάματος·  "],"query":"042001010"},{"canonical":"Luke 1:11","passages":["ὤφθη δὲ αὐτῷ ἄγγελος κυρίου ἑστὼς ἐκ δεξιῶν τοῦ θυσιαστηρίου τοῦ θυμιάματος.  "],"query":"042001011"},{"canonical":"Luke 1:12","passages":["καὶ ἐταράχθη Ζαχαρίας ἰδών,  καὶ φόβος ἐπέπεσεν ἐπ’ αὐτόν.  "],"query":"042001012"},{"canonical":"Luke 1:13","passages":["εἶπεν δὲ πρὸς αὐτὸν ὁ ἄγγελος·  Μὴ φοβοῦ,  Ζαχαρία,  διότι εἰσηκούσθη ἡ δέησίς σου,  καὶ ἡ γυνή σου Ἐλισάβετ γεννήσει υἱόν σοι,  καὶ καλέσεις τὸ ὄνομα αὐτοῦ Ἰωάννην·  "],"query":"042001013"},{"canonical":"Luke 1:14","passages":["καὶ ἔσται χαρά σοι καὶ ἀγαλλίασις,  καὶ πολλοὶ ἐπὶ τῇ  ⸀γενέσει αὐτοῦ χαρήσονται·  "],"query":"042001014"},{"canonical":"Luke 1:15","passages":["ἔσται γὰρ μέγας ἐνώπιον  ⸀τοῦ κυρίου,  καὶ οἶνον καὶ σίκερα οὐ μὴ πίῃ,  καὶ πνεύματος ἁγίου πλησθήσεται ἔτι ἐκ κοιλίας μητρὸς αὐτοῦ,  "],"query":"042001015"},{"canonical":"Luke 1:16","passages":["καὶ πολλοὺς τῶν υἱῶν Ἰσραὴλ ἐπιστρέψει ἐπὶ κύριον τὸν θεὸν αὐτῶν·  "],"query":"042001016"},{"canonical":"Luke 1:17","passages":["καὶ αὐτὸς προελεύσεται ἐνώπιον αὐτοῦ ἐν πνεύματι καὶ δυνάμει Ἠλίου,  ἐπιστρέψαι καρδίας πατέρων ἐπὶ τέκνα καὶ ἀπειθεῖς ἐν φρονήσει δικαίων,  ἑτοιμάσαι κυρίῳ λαὸν κατεσκευασμένον.  "],"query":"042001017"},{"canonical":"Luke 1:18","passages":["καὶ εἶπεν Ζαχαρίας πρὸς τὸν ἄγγελον·  Κατὰ τί γνώσομαι τοῦτο;  ἐγὼ γάρ εἰμι πρεσβύτης καὶ ἡ γυνή μου προβεβηκυῖα ἐν ταῖς ἡμέραις αὐτῆς.  "],"query":"042001018"},{"canonical":"Luke 1:19","passages":["καὶ ἀποκριθεὶς ὁ ἄγγελος εἶπεν αὐτῷ·  Ἐγώ εἰμι Γαβριὴλ ὁ παρεστηκὼς ἐνώπιον τοῦ θεοῦ,  καὶ ἀπεστάλην λαλῆσαι πρὸς σὲ καὶ εὐαγγελίσασθαί σοι ταῦτα·  "],"query":"042001019"},{"canonical":"Luke 1:20","passages":["καὶ ἰδοὺ ἔσῃ σιωπῶν καὶ μὴ δυνάμενος λαλῆσαι ἄχρι ἧς ἡμέρας γένηται ταῦτα,  ἀνθ’ ὧν οὐκ ἐπίστευσας τοῖς λόγοις μου,  οἵτινες πληρωθήσονται εἰς τὸν καιρὸν αὐτῶν.  "],"query":"042001020"},{"canonical":"Luke 1:21","passages":["Καὶ ἦν ὁ λαὸς προσδοκῶν τὸν Ζαχαρίαν,  καὶ ἐθαύμαζον ἐν τῷ χρονίζειν  ⸂ἐν τῷ ναῷ αὐτόν⸃.  "],"query":"042001021"},{"canonical":"Luke 1:22","passages":["ἐξελθὼν δὲ οὐκ  ⸀ἐδύνατο λαλῆσαι αὐτοῖς,  καὶ ἐπέγνωσαν ὅτι ὀπτασίαν ἑώρακεν ἐν τῷ ναῷ·  καὶ αὐτὸς ἦν διανεύων αὐτοῖς,  καὶ διέμενεν κωφός.  "],"query":"042001022"},{"canonical":"Luke 1:23","passages":["καὶ ἐγένετο ὡς ἐπλήσθησαν αἱ ἡμέραι τῆς λειτουργίας αὐτοῦ,  ἀπῆλθεν εἰς τὸν οἶκον αὐτοῦ.  "],"query":"042001023"},{"canonical":"Luke 1:24","passages":["Μετὰ δὲ ταύτας τὰς ἡμέρας συνέλαβεν Ἐλισάβετ ἡ γυνὴ αὐτοῦ·  καὶ περιέκρυβεν ἑαυτὴν μῆνας πέντε,  λέγουσα "],"query":"042001024"},{"canonical":"Luke 1:25","passages":["ὅτι Οὕτως μοι  ⸀πεποίηκεν κύριος ἐν ἡμέραις αἷς ἐπεῖδεν  ⸀ἀφελεῖν ὄνειδός μου ἐν ἀνθρώποις.  "],"query":"042001025"},{"canonical":"Luke 1:26","passages":["Ἐν δὲ τῷ μηνὶ τῷ ἕκτῳ ἀπεστάλη ὁ ἄγγελος Γαβριὴλ  ⸀ἀπὸ τοῦ θεοῦ εἰς πόλιν τῆς Γαλιλαίας ᾗ ὄνομα Ναζαρὲθ "],"query":"042001026"},{"canonical":"Luke 1:27","passages":["πρὸς παρθένον  ⸀ἐμνηστευμένην ἀνδρὶ ᾧ ὄνομα Ἰωσὴφ ἐξ οἴκου Δαυὶδ,  καὶ τὸ ὄνομα τῆς παρθένου Μαριάμ.  "],"query":"042001027"},{"canonical":"Luke 1:28","passages":["καὶ  ⸀εἰσελθὼν πρὸς αὐτὴν εἶπεν·  Χαῖρε,  κεχαριτωμένη,  ὁ κύριος μετὰ  ⸀σοῦ.  "],"query":"042001028"},{"canonical":"Luke 1:29","passages":["ἡ δὲ  ⸂ἐπὶ τῷ λόγῳ διεταράχθη⸃  καὶ διελογίζετο ποταπὸς εἴη ὁ ἀσπασμὸς οὗτος.  "],"query":"042001029"},{"canonical":"Luke 1:30","passages":["καὶ εἶπεν ὁ ἄγγελος αὐτῇ·  Μὴ φοβοῦ,  Μαριάμ,  εὗρες γὰρ χάριν παρὰ τῷ θεῷ·  "],"query":"042001030"},{"canonical":"Luke 1:31","passages":["καὶ ἰδοὺ συλλήμψῃ ἐν γαστρὶ καὶ τέξῃ υἱόν,  καὶ καλέσεις τὸ ὄνομα αὐτοῦ Ἰησοῦν.  "],"query":"042001031"},{"canonical":"Luke 1:32","passages":["οὗτος ἔσται μέγας καὶ υἱὸς Ὑψίστου κληθήσεται,  καὶ δώσει αὐτῷ κύριος ὁ θεὸς τὸν θρόνον Δαυὶδ τοῦ πατρὸς αὐτοῦ,  "],"query":"042001032"},{"canonical":"Luke 1:33","passages":["καὶ βασιλεύσει ἐπὶ τὸν οἶκον Ἰακὼβ εἰς τοὺς αἰῶνας,  καὶ τῆς βασιλείας αὐτοῦ οὐκ ἔσται τέλος.  "],"query":"042001033"},{"canonical":"Luke 1:34","passages":["εἶπεν δὲ Μαριὰμ πρὸς τὸν ἄγγελον·  Πῶς ἔσται τοῦτο,  ἐπεὶ ἄνδρα οὐ γινώσκω;  "],"query":"042001034"},{"canonical":"Luke 1:35","passages":["καὶ ἀποκριθεὶς ὁ ἄγγελος εἶπεν αὐτῇ·  Πνεῦμα ἅγιον ἐπελεύσεται ἐπὶ σέ,  καὶ δύναμις Ὑψίστου ἐπισκιάσει σοι·  διὸ καὶ τὸ γεννώμενον ἅγιον κληθήσεται,  υἱὸς θεοῦ·  "],"query":"042001035"},{"canonical":"Luke 1:36","passages":["καὶ ἰδοὺ Ἐλισάβετ ἡ  ⸀συγγενίς σου καὶ αὐτὴ  ⸀συνείληφεν υἱὸν ἐν γήρει αὐτῆς,  καὶ οὗτος μὴν ἕκτος ἐστὶν αὐτῇ τῇ καλουμένῃ στείρᾳ·  "],"query":"042001036"},{"canonical":"Luke 1:37","passages":["ὅτι οὐκ ἀδυνατήσει παρὰ  ⸂τοῦ θεοῦ⸃  πᾶν ῥῆμα.  "],"query":"042001037"},{"canonical":"Luke 1:38","passages":["εἶπεν δὲ Μαριάμ·  Ἰδοὺ ἡ δούλη κυρίου·  γένοιτό μοι κατὰ τὸ ῥῆμά σου.  καὶ ἀπῆλθεν ἀπ’ αὐτῆς ὁ ἄγγελος.  "],"query":"042001038"},{"canonical":"Luke 1:39","passages":["Ἀναστᾶσα δὲ Μαριὰμ ἐν ταῖς ἡμέραις ταύταις ἐπορεύθη εἰς τὴν ὀρεινὴν μετὰ σπουδῆς εἰς πόλιν Ἰούδα,  "],"query":"042001039"},{"canonical":"Luke 1:40","passages":["καὶ εἰσῆλθεν εἰς τὸν οἶκον Ζαχαρίου καὶ ἠσπάσατο τὴν Ἐλισάβετ.  "],"query":"042001040"},{"canonical":"Luke 1:41","passages":["καὶ ἐγένετο ὡς ἤκουσεν  ⸂τὸν ἀσπασμὸν τῆς Μαρίας ἡ Ἐλισάβετ⸃,  ἐσκίρτησεν τὸ βρέφος ἐν τῇ κοιλίᾳ αὐτῆς,  καὶ ἐπλήσθη πνεύματος ἁγίου ἡ Ἐλισάβετ,  "],"query":"042001041"},{"canonical":"Luke 1:42","passages":["καὶ ἀνεφώνησεν  ⸀κραυγῇ μεγάλῃ καὶ εἶπεν·  Εὐλογημένη σὺ ἐν γυναιξίν,  καὶ εὐλογημένος ὁ καρπὸς τῆς κοιλίας σου.  "],"query":"042001042"},{"canonical":"Luke 1:43","passages":["καὶ πόθεν μοι τοῦτο ἵνα ἔλθῃ ἡ μήτηρ τοῦ κυρίου μου πρὸς  ⸀ἐμέ;  "],"query":"042001043"},{"canonical":"Luke 1:44","passages":["ἰδοὺ γὰρ ὡς ἐγένετο ἡ φωνὴ τοῦ ἀσπασμοῦ σου εἰς τὰ ὦτά μου,  ἐσκίρτησεν  ⸂ἐν ἀγαλλιάσει τὸ βρέφος⸃  ἐν τῇ κοιλίᾳ μου.  "],"query":"042001044"},{"canonical":"Luke 1:45","passages":["καὶ μακαρία ἡ πιστεύσασα ὅτι ἔσται τελείωσις τοῖς λελαλημένοις αὐτῇ παρὰ κυρίου.  "],"query":"042001045"},{"canonical":"Luke 1:46","passages":["Καὶ εἶπεν Μαριάμ·  Μεγαλύνει ἡ ψυχή μου τὸν κύριον,  "],"query":"042001046"},{"canonical":"Luke 1:47","passages":["καὶ ἠγαλλίασεν τὸ πνεῦμά μου ἐπὶ τῷ θεῷ τῷ σωτῆρί μου·  "],"query":"042001047"},{"canonical":"Luke 1:48","passages":["ὅτι ἐπέβλεψεν ἐπὶ τὴν ταπείνωσιν τῆς δούλης αὐτοῦ,  ἰδοὺ γὰρ ἀπὸ τοῦ νῦν μακαριοῦσίν με πᾶσαι αἱ γενεαί·  "],"query":"042001048"},{"canonical":"Luke 1:49","passages":["ὅτι ἐποίησέν μοι  ⸀μεγάλα ὁ δυνατός,  καὶ ἅγιον τὸ ὄνομα αὐτοῦ,  "],"query":"042001049"},{"canonical":"Luke 1:50","passages":["καὶ τὸ ἔλεος αὐτοῦ εἰς γενεὰς  ⸂καὶ γενεὰς⸃  τοῖς φοβουμένοις αὐτόν.  "],"query":"042001050"},{"canonical":"Luke 1:51","passages":["Ἐποίησεν κράτος ἐν βραχίονι αὐτοῦ,  διεσκόρπισεν ὑπερηφάνους διανοίᾳ καρδίας αὐτῶν·  "],"query":"042001051"},{"canonical":"Luke 1:52","passages":["καθεῖλεν δυνάστας ἀπὸ θρόνων καὶ ὕψωσεν ταπεινούς,  "],"query":"042001052"},{"canonical":"Luke 1:53","passages":["πεινῶντας ἐνέπλησεν ἀγαθῶν καὶ πλουτοῦντας ἐξαπέστειλεν κενούς.  "],"query":"042001053"},{"canonical":"Luke 1:54","passages":["ἀντελάβετο Ἰσραὴλ παιδὸς αὐτοῦ,  μνησθῆναι ἐλέους,  "],"query":"042001054"},{"canonical":"Luke 1:55","passages":["καθὼς ἐλάλησεν πρὸς τοὺς πατέρας ἡμῶν,  τῷ Ἀβραὰμ καὶ τῷ σπέρματι αὐτοῦ εἰς τὸν αἰῶνα.  "],"query":"042001055"},{"canonical":"Luke 1:56","passages":["Ἔμεινεν δὲ Μαριὰμ σὺν αὐτῇ  ⸀ὡς μῆνας τρεῖς,  καὶ ὑπέστρεψεν εἰς τὸν οἶκον αὐτῆς.  "],"query":"042001056"},{"canonical":"Luke 1:57","passages":["Τῇ δὲ Ἐλισάβετ ἐπλήσθη ὁ χρόνος τοῦ τεκεῖν αὐτήν,  καὶ ἐγέννησεν υἱόν.  "],"query":"042001057"},{"canonical":"Luke 1:58","passages":["καὶ ἤκουσαν οἱ περίοικοι καὶ οἱ συγγενεῖς αὐτῆς ὅτι ἐμεγάλυνεν κύριος τὸ ἔλεος αὐτοῦ μετ’ αὐτῆς,  καὶ συνέχαιρον αὐτῇ.  "],"query":"042001058"},{"canonical":"Luke 1:59","passages":["Καὶ ἐγένετο ἐν τῇ  ⸂ἡμέρᾳ τῇ ὀγδόῃ⸃  ἦλθον περιτεμεῖν τὸ παιδίον,  καὶ ἐκάλουν αὐτὸ ἐπὶ τῷ ὀνόματι τοῦ πατρὸς αὐτοῦ Ζαχαρίαν.  "],"query":"042001059"},{"canonical":"Luke 1:60","passages":["καὶ ἀποκριθεῖσα ἡ μήτηρ αὐτοῦ εἶπεν·  Οὐχί,  ἀλλὰ κληθήσεται Ἰωάννης.  "],"query":"042001060"},{"canonical":"Luke 1:61","passages":["καὶ εἶπαν πρὸς αὐτὴν ὅτι Οὐδείς ἐστιν  ⸂ἐκ τῆς συγγενείας⸃  σου ὃς καλεῖται τῷ ὀνόματι τούτῳ.  "],"query":"042001061"},{"canonical":"Luke 1:62","passages":["ἐνένευον δὲ τῷ πατρὶ αὐτοῦ τὸ τί ἂν θέλοι καλεῖσθαι  ⸀αὐτό.  "],"query":"042001062"},{"canonical":"Luke 1:63","passages":["καὶ αἰτήσας πινακίδιον ἔγραψεν λέγων·  Ἰωάννης  ⸀ἐστὶν ὄνομα αὐτοῦ.  καὶ ἐθαύμασαν πάντες.  "],"query":"042001063"},{"canonical":"Luke 1:64","passages":["ἀνεῴχθη δὲ τὸ στόμα αὐτοῦ παραχρῆμα καὶ ἡ γλῶσσα αὐτοῦ,  καὶ ἐλάλει εὐλογῶν τὸν θεόν.  "],"query":"042001064"},{"canonical":"Luke 1:65","passages":["καὶ ἐγένετο ἐπὶ πάντας φόβος τοὺς περιοικοῦντας αὐτούς,  καὶ ἐν ὅλῃ τῇ ὀρεινῇ τῆς Ἰουδαίας διελαλεῖτο πάντα τὰ ῥήματα ταῦτα,  "],"query":"042001065"},{"canonical":"Luke 1:66","passages":["καὶ ἔθεντο πάντες οἱ ἀκούσαντες ἐν τῇ καρδίᾳ αὐτῶν,  λέγοντες·  Τί ἄρα τὸ παιδίον τοῦτο ἔσται;  καὶ  ⸀γὰρ χεὶρ κυρίου ἦν μετ’ αὐτοῦ.  "],"query":"042001066"},{"canonical":"Luke 1:67","passages":["Καὶ Ζαχαρίας ὁ πατὴρ αὐτοῦ ἐπλήσθη πνεύματος ἁγίου καὶ  ⸀ἐπροφήτευσεν λέγων·  "],"query":"042001067"},{"canonical":"Luke 1:68","passages":["Εὐλογητὸς κύριος ὁ θεὸς τοῦ Ἰσραήλ,  ὅτι ἐπεσκέψατο καὶ ἐποίησεν λύτρωσιν τῷ λαῷ αὐτοῦ,  "],"query":"042001068"},{"canonical":"Luke 1:69","passages":["καὶ ἤγειρεν κέρας σωτηρίας ἡμῖν  ⸀ἐν οἴκῳ  ⸀Δαυὶδ παιδὸς αὐτοῦ,  "],"query":"042001069"},{"canonical":"Luke 1:70","passages":["καθὼς ἐλάλησεν διὰ στόματος τῶν  ⸀ἁγίων ἀπ’ αἰῶνος προφητῶν αὐτοῦ,  "],"query":"042001070"},{"canonical":"Luke 1:71","passages":["σωτηρίαν ἐξ ἐχθρῶν ἡμῶν καὶ ἐκ χειρὸς πάντων τῶν μισούντων ἡμᾶς,  "],"query":"042001071"},{"canonical":"Luke 1:72","passages":["ποιῆσαι ἔλεος μετὰ τῶν πατέρων ἡμῶν καὶ μνησθῆναι διαθήκης ἁγίας αὐτοῦ,  "],"query":"042001072"},{"canonical":"Luke 1:73","passages":["ὅρκον ὃν ὤμοσεν πρὸς Ἀβραὰμ τὸν πατέρα ἡμῶν,  τοῦ δοῦναι ἡμῖν "],"query":"042001073"},{"canonical":"Luke 1:74","passages":["ἀφόβως ἐκ χειρὸς  ⸀ἐχθρῶν ῥυσθέντας λατρεύειν αὐτῷ "],"query":"042001074"},{"canonical":"Luke 1:75","passages":["ἐν ὁσιότητι καὶ δικαιοσύνῃ ἐνώπιον αὐτοῦ  ⸂πάσαις ταῖς ἡμέραις⸃  ἡμῶν.  "],"query":"042001075"},{"canonical":"Luke 1:76","passages":["καὶ σὺ  ⸀δέ,  παιδίον,  προφήτης Ὑψίστου κληθήσῃ,  προπορεύσῃ γὰρ  ⸀ἐνώπιον κυρίου ἑτοιμάσαι ὁδοὺς αὐτοῦ,  "],"query":"042001076"},{"canonical":"Luke 1:77","passages":["τοῦ δοῦναι γνῶσιν σωτηρίας τῷ λαῷ αὐτοῦ ἐν ἀφέσει ἁμαρτιῶν αὐτῶν,  "],"query":"042001077"},{"canonical":"Luke 1:78","passages":["διὰ σπλάγχνα ἐλέους θεοῦ ἡμῶν,  ἐν οἷς  ⸀ἐπισκέψεται ἡμᾶς ἀνατολὴ ἐξ ὕψους,  "],"query":"042001078"},{"canonical":"Luke 1:79","passages":["ἐπιφᾶναι τοῖς ἐν σκότει καὶ σκιᾷ θανάτου καθημένοις,  τοῦ κατευθῦναι τοὺς πόδας ἡμῶν εἰς ὁδὸν εἰρήνης.  "],"query":"042001079"},{"canonical":"Luke 1:80","passages":["Τὸ δὲ παιδίον ηὔξανε καὶ ἐκραταιοῦτο πνεύματι,  καὶ ἦν ἐν ταῖς ἐρήμοις ἕως ἡμέρας ἀναδείξεως αὐτοῦ πρὸς τὸν Ἰσραήλ.  "],"query":"042001080"}]}