{"query":"019052","verses":[{},{"canonical":"Psalm 52:1","passages":["למנצח משכיל לדוד "],"query":"019052001"},{"canonical":"Psalm 52:2","passages":["בבוא דואג האדמי ויגד לשאול ויאמר לו בא דוד אל בית אחימלך "],"query":"019052002"},{"canonical":"Psalm 52:3","passages":["מה תתהלל ברעה הגבור חסד אל כל היום "],"query":"019052003"},{"canonical":"Psalm 52:4","passages":["הוות תחשב לשונך כתער מלטש עשה רמיה "],"query":"019052004"},{"canonical":"Psalm 52:5","passages":["אהבת רע מטוב שקר מדבר צדק סלה "],"query":"019052005"},{"canonical":"Psalm 52:6","passages":["אהבת כל דברי בלע לשון מרמה "],"query":"019052006"},{"canonical":"Psalm 52:7","passages":["גם אל יתצך לנצח יחתך ויסחך מאהל ושרשך מארץ חיים סלה "],"query":"019052007"},{"canonical":"Psalm 52:8","passages":["ויראו צדיקים וייראו ועליו ישחקו "],"query":"019052008"},{"canonical":"Psalm 52:9","passages":["הנה הגבר לא ישים אלהים מעוזו ויבטח ברב עשרו יעז בהותו "],"query":"019052009"},{"canonical":"Psalm 52:10","passages":["ואני כזית רענן בבית אלהים בטחתי בחסד אלהים עולם ועד "],"query":"019052010"},{"canonical":"Psalm 52:11","passages":["אודך לעולם כי עשית ואקוה שמך כי טוב נגד חסידיך "],"query":"019052011"}]}