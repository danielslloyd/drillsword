{"query":"030005","verses":[{},{"canonical":"Amos 5:1","passages":["שמעו את הדבר הזה אשר אנכי נשא עליכם קינה בית ישראל "],"query":"030005001"},{"canonical":"Amos 5:2","passages":["נפלה לא תוסיף קום בתולת ישראל נטשה על אדמתה אין מקימה "],"query":"030005002"},{"canonical":"Amos 5:3","passages":["כי כה אמר אדני יהוה העיר היצאת אלף תשאיר מאה והיוצאת מאה תשאיר עשרה לבית ישראל  ס "],"query":"030005003"},{"canonical":"Amos 5:4","passages":["כי כה אמר יהוה לבית ישראל דרשוני וחיו "],"query":"030005004"},{"canonical":"Amos 5:5","passages":["ואל תדרשו בית אל והגלגל לא תבאו ובאר שבע לא תעברו כי הגלגל גלה יגלה ובית אל יהיה לאון "],"query":"030005005"},{"canonical":"Amos 5:6","passages":["דרשו את יהוה וחיו פן יצלח כאש בית יוסף ואכלה ואין מכבה לבית אל "],"query":"030005006"},{"canonical":"Amos 5:7","passages":["ההפכים ללענה משפט וצדקה לארץ הניחו "],"query":"030005007"},{"canonical":"Amos 5:8","passages":["עשה כימה וכסיל והפך לבקר צלמות ויום לילה החשיך הקורא למי הים וישפכם על פני הארץ יהוה שמו  ס "],"query":"030005008"},{"canonical":"Amos 5:9","passages":["המבליג שד על עז ושד על מבצר יבוא "],"query":"030005009"},{"canonical":"Amos 5:10","passages":["שנאו בשער מוכיח ודבר תמים יתעבו "],"query":"030005010"},{"canonical":"Amos 5:11","passages":["לכן יען בושסכם על דל ומשאת בר תקחו ממנו בתי גזית בניתם ולא תשבו בם כרמי חמד נטעתם ולא תשתו את יינם "],"query":"030005011"},{"canonical":"Amos 5:12","passages":["כי ידעתי רבים פשעיכם ועצמים חטאתיכם צררי צדיק לקחי כפר ואביונים בשער הטו "],"query":"030005012"},{"canonical":"Amos 5:13","passages":["לכן המשכיל בעת ההיא ידם כי עת רעה היא "],"query":"030005013"},{"canonical":"Amos 5:14","passages":["דרשו טוב ואל רע למען תחיו ויהי כן יהוה אלהי צבאות אתכם כאשר אמרתם "],"query":"030005014"},{"canonical":"Amos 5:15","passages":["שנאו רע ואהבו טוב והציגו בשער משפט אולי י͏חנן יהוה אלהי צבאות שארית יוסף  ס "],"query":"030005015"},{"canonical":"Amos 5:16","passages":["לכן כה אמר יהוה אלהי צבאות אדני בכל רחבות מספד ובכל חוצות יאמרו הו הו וקראו אכר אל אבל ומספד אל יודעי נהי "],"query":"030005016"},{"canonical":"Amos 5:17","passages":["ובכל כרמים מספד כי אעבר בקרבך אמר יהוה  ס "],"query":"030005017"},{"canonical":"Amos 5:18","passages":["הוי המתאוים את יום יהוה למה זה לכם יום יהוה הוא חשך ולא אור "],"query":"030005018"},{"canonical":"Amos 5:19","passages":["כאשר ינוס איש מפני הארי ופגעו הדב ובא הבית וסמך ידו על הקיר ונשכו הנחש "],"query":"030005019"},{"canonical":"Amos 5:20","passages":["הלא חשך יום יהוה ולא אור ואפל ולא נגה לו "],"query":"030005020"},{"canonical":"Amos 5:21","passages":["שנאתי מאסתי חגיכם ולא אריח בעצרתיכם "],"query":"030005021"},{"canonical":"Amos 5:22","passages":["כי אם תעלו לי עלות ומנחתיכם לא ארצה ושלם מריאיכם לא אביט "],"query":"030005022"},{"canonical":"Amos 5:23","passages":["הסר מעלי המון שריך וזמרת נבליך לא אשמע "],"query":"030005023"},{"canonical":"Amos 5:24","passages":["ויגל כמים משפט וצדקה כנחל איתן "],"query":"030005024"},{"canonical":"Amos 5:25","passages":["הזבחים ומנחה הגשתם לי במדבר ארבעים שנה בית ישראל "],"query":"030005025"},{"canonical":"Amos 5:26","passages":["ונשאתם את סכות מלככם ואת כיון צלמיכם כוכב אלהיכם אשר עשיתם לכם "],"query":"030005026"},{"canonical":"Amos 5:27","passages":["והגליתי אתכם מהלאה לדמשק אמר יהוה אלהי צבאות שמו פ"],"query":"030005027"}]}