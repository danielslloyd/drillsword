{"query":"004014","verses":[{},{"canonical":"Numbers 14:1","passages":["ותשא כל העדה ויתנו את קולם ויבכו העם בלילה ההוא "],"query":"004014001"},{"canonical":"Numbers 14:2","passages":["וילנו על משה ועל אהרן כל בני ישראל ויאמרו אלהם כל העדה לו מתנו בארץ מצרים או במדבר הזה לו מתנו "],"query":"004014002"},{"canonical":"Numbers 14:3","passages":["ולמה יהוה מביא אתנו אל הארץ הזאת לנפל בחרב נשינו וטפנו יהיו לבז הלוא טוב לנו שוב מצרימה "],"query":"004014003"},{"canonical":"Numbers 14:4","passages":["ויאמרו איש אל אחיו נתנה ראש ונשובה מצרימה "],"query":"004014004"},{"canonical":"Numbers 14:5","passages":["ויפל משה ואהרן על פניהם לפני כל קהל עדת בני ישראל "],"query":"004014005"},{"canonical":"Numbers 14:6","passages":["ויהושע בן נון וכלב בן יפנה מן התרים את הארץ קרעו בגדיהם "],"query":"004014006"},{"canonical":"Numbers 14:7","passages":["ויאמרו אל כל עדת בני ישראל לאמר הארץ אשר עברנו בה לתור אתה טובה הארץ מאד מאד "],"query":"004014007"},{"canonical":"Numbers 14:8","passages":["אם חפץ בנו יהוה והביא אתנו אל הארץ הזאת ונתנה לנו ארץ אשר הוא זבת חלב ודבש "],"query":"004014008"},{"canonical":"Numbers 14:9","passages":["אך ביהוה אל תמרדו ואתם אל תיראו את עם הארץ כי לחמנו הם סר צלם מעליהם ויהוה אתנו אל תיראם "],"query":"004014009"},{"canonical":"Numbers 14:10","passages":["ויאמרו כל העדה לרגום אתם באבנים וכבוד יהוה נראה באהל מועד אל כל בני ישראל פ"],"query":"004014010"},{"canonical":"Numbers 14:11","passages":["ויאמר יהוה אל משה עד אנה ינאצני העם הזה ועד אנה לא יאמינו בי בכל האתות אשר עשיתי בקרבו "],"query":"004014011"},{"canonical":"Numbers 14:12","passages":["אכנו בדבר ואורשנו ואעשה אתך לגוי גדול ועצום ממנו "],"query":"004014012"},{"canonical":"Numbers 14:13","passages":["ויאמר משה אל יהוה ושמעו מצרים כי העלית בכחך את העם הזה מקרבו "],"query":"004014013"},{"canonical":"Numbers 14:14","passages":["ואמרו אל יושב הארץ הזאת שמעו כי אתה יהוה בקרב העם הזה אשר עין בעין נראה אתה יהוה ועננך עמד עלהם ובעמד ענן אתה הלך לפניהם יומם ובעמוד אש לילה "],"query":"004014014"},{"canonical":"Numbers 14:15","passages":["והמתה את העם הזה כאיש אחד ואמרו הגוים אשר שמעו את שמעך לאמר "],"query":"004014015"},{"canonical":"Numbers 14:16","passages":["מבלתי יכלת יהוה להביא את העם הזה אל הארץ אשר נשבע להם וישחטם במדבר "],"query":"004014016"},{"canonical":"Numbers 14:17","passages":["ועתה יגדל נא כח אדני כאשר דברת לאמר "],"query":"004014017"},{"canonical":"Numbers 14:18","passages":["יהוה ארך אפים ורב חסד נשא עון ופשע ונקה לא ינקה פקד עון אבות על בנים על שלשים ועל רבעים "],"query":"004014018"},{"canonical":"Numbers 14:19","passages":["סלח נא לעון העם הזה כגדל חסדך וכאשר נשאתה לעם הזה ממצרים ועד הנה "],"query":"004014019"},{"canonical":"Numbers 14:20","passages":["ויאמר יהוה סלחתי כדברך "],"query":"004014020"},{"canonical":"Numbers 14:21","passages":["ואולם חי אני וימלא כבוד יהוה את כל הארץ "],"query":"004014021"},{"canonical":"Numbers 14:22","passages":["כי כל האנשים הראים את כבדי ואת אתתי אשר עשיתי במצרים ובמדבר וינסו אתי זה עשר פעמים ולא שמעו בקולי "],"query":"004014022"},{"canonical":"Numbers 14:23","passages":["אם יראו את הארץ אשר נשבעתי לאבתם וכל מנאצי לא יראוה "],"query":"004014023"},{"canonical":"Numbers 14:24","passages":["ועבדי כלב עקב היתה רוח אחרת עמו וימלא אחרי והביאתיו אל הארץ אשר בא שמה וזרעו יורשנה "],"query":"004014024"},{"canonical":"Numbers 14:25","passages":["והעמלקי והכנעני יושב בעמק מחר פנו וסעו לכם המדבר דרך ים סוף פ"],"query":"004014025"},{"canonical":"Numbers 14:26","passages":["וידבר יהוה אל משה ואל אהרן לאמר "],"query":"004014026"},{"canonical":"Numbers 14:27","passages":["עד מתי לעדה הרעה הזאת אשר המה מלינים עלי את תלנות בני ישראל אשר המה מלינים עלי שמעתי "],"query":"004014027"},{"canonical":"Numbers 14:28","passages":["אמר אלהם חי אני נאם יהוה אם לא כאשר דברתם באזני כן אעשה לכם "],"query":"004014028"},{"canonical":"Numbers 14:29","passages":["במדבר הזה יפלו פגריכם וכל פקדיכם לכל מספרכם מבן עשרים שנה ומעלה אשר הלינתם עלי "],"query":"004014029"},{"canonical":"Numbers 14:30","passages":["אם אתם תבאו אל הארץ אשר נשאתי את ידי לשכן אתכם בה כי אם כלב בן יפנה ויהושע בן נון "],"query":"004014030"},{"canonical":"Numbers 14:31","passages":["וטפכם אשר אמרתם לבז יהיה והביאתי אתם וידעו את הארץ אשר מאסתם בה "],"query":"004014031"},{"canonical":"Numbers 14:32","passages":["ופגריכם אתם יפלו במדבר הזה "],"query":"004014032"},{"canonical":"Numbers 14:33","passages":["ובניכם יהיו רעים במדבר ארבעים שנה ונשאו את זנותיכם עד תם פגריכם במדבר "],"query":"004014033"},{"canonical":"Numbers 14:34","passages":["במספר הימים אשר תרתם את הארץ ארבעים יום יום לשנה יום לשנה תשאו את עונתיכם ארבעים שנה וידעתם את תנואתי "],"query":"004014034"},{"canonical":"Numbers 14:35","passages":["אני יהוה דברתי אם לא זאת א͏עשה לכל העדה הרעה הזאת הנועדים עלי במדבר הזה יתמו ושם ימתו "],"query":"004014035"},{"canonical":"Numbers 14:36","passages":["והאנשים אשר שלח משה לתור את הארץ וישבו וילינו עליו את כל העדה להוציא דבה על הארץ "],"query":"004014036"},{"canonical":"Numbers 14:37","passages":["וימתו האנשים מוצאי דבת הארץ רעה במגפה לפני יהוה "],"query":"004014037"},{"canonical":"Numbers 14:38","passages":["ויהושע בן נון וכלב בן יפנה חיו מן האנשים ההם ההלכים לתור את הארץ "],"query":"004014038"},{"canonical":"Numbers 14:39","passages":["וידבר משה את הדברים האלה אל כל בני ישראל ויתאבלו העם מאד "],"query":"004014039"},{"canonical":"Numbers 14:40","passages":["וישכמו בבקר ויעלו אל ראש ההר לאמר הננו ועלינו אל המקום אשר אמר יהוה כי חטאנו "],"query":"004014040"},{"canonical":"Numbers 14:41","passages":["ויאמר משה למה זה אתם עברים את פי יהוה והוא לא תצלח "],"query":"004014041"},{"canonical":"Numbers 14:42","passages":["אל תעלו כי אין יהוה בקרבכם ולא תנגפו לפני איביכם "],"query":"004014042"},{"canonical":"Numbers 14:43","passages":["כי העמלקי והכנעני שם לפניכם ונפלתם בחרב כי על כן שבתם מאחרי יהוה ולא יהיה יהוה עמכם "],"query":"004014043"},{"canonical":"Numbers 14:44","passages":["ויעפלו לעלות אל ראש ההר וארון ברית יהוה ומשה לא משו מקרב המחנה "],"query":"004014044"},{"canonical":"Numbers 14:45","passages":["וירד העמלקי והכנעני הישב בהר ההוא ויכום ויכתום עד החרמה פ"],"query":"004014045"}]}