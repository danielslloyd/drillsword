{"query":"003013","verses":[{},{"canonical":"Leviticus 13:1","passages":["וידבר יהוה אל משה ואל אהרן לאמר "],"query":"003013001"},{"canonical":"Leviticus 13:2","passages":["אדם כי יהיה בעור בשרו שאת או ספחת או בהרת והיה בעור בשרו לנגע צרעת והובא אל אהרן הכהן או אל אחד מבניו הכהנים "],"query":"003013002"},{"canonical":"Leviticus 13:3","passages":["וראה הכהן את הנגע בעור הבשר ושער בנגע הפך לבן ומראה הנגע עמק מעור בשרו נגע צרעת הוא וראהו הכהן וטמא אתו "],"query":"003013003"},{"canonical":"Leviticus 13:4","passages":["ואם בהרת לבנה הוא בעור בשרו ועמק אין מראה מן העור ושערה לא הפך לבן והסגיר הכהן את הנגע שבעת ימים "],"query":"003013004"},{"canonical":"Leviticus 13:5","passages":["וראהו הכהן ביום השביעי והנה הנגע עמד בעיניו לא פשה הנגע בעור והסגירו הכהן שבעת ימים שנית "],"query":"003013005"},{"canonical":"Leviticus 13:6","passages":["וראה הכהן אתו ביום השביעי שנית והנה כהה הנגע ולא פשה הנגע בעור וטהרו הכהן מספחת היא וכבס בגדיו וטהר "],"query":"003013006"},{"canonical":"Leviticus 13:7","passages":["ואם פשה תפשה המספחת בעור אחרי הראתו אל הכהן לטהרתו ונראה שנית אל הכהן "],"query":"003013007"},{"canonical":"Leviticus 13:8","passages":["וראה הכהן והנה פשתה המספחת בעור וטמאו הכהן צרעת הוא פ"],"query":"003013008"},{"canonical":"Leviticus 13:9","passages":["נגע צרעת כי תהיה באדם והובא אל הכהן "],"query":"003013009"},{"canonical":"Leviticus 13:10","passages":["וראה הכהן והנה שאת לבנה בעור והיא הפכה שער לבן ומחית בשר חי בשאת "],"query":"003013010"},{"canonical":"Leviticus 13:11","passages":["צרעת נושנת הוא בעור בשרו וטמאו הכהן לא יסגרנו כי טמא הוא "],"query":"003013011"},{"canonical":"Leviticus 13:12","passages":["ואם פרוח תפרח הצרעת בעור וכסתה הצרעת את כל עור הנגע מראשו ועד רגליו לכל מראה עיני הכהן "],"query":"003013012"},{"canonical":"Leviticus 13:13","passages":["וראה הכהן והנה כסתה הצרעת את כל בשרו וטהר את הנגע כלו הפך לבן טהור הוא "],"query":"003013013"},{"canonical":"Leviticus 13:14","passages":["וביום הראות בו בשר חי יטמא "],"query":"003013014"},{"canonical":"Leviticus 13:15","passages":["וראה הכהן את הבשר החי וטמאו הבשר החי טמא הוא צרעת הוא "],"query":"003013015"},{"canonical":"Leviticus 13:16","passages":["או כי ישוב הבשר החי ונהפך ללבן ובא אל הכהן "],"query":"003013016"},{"canonical":"Leviticus 13:17","passages":["וראהו הכהן והנה נהפך הנגע ללבן וטהר הכהן את הנגע טהור הוא פ"],"query":"003013017"},{"canonical":"Leviticus 13:18","passages":["ובשר כי יהיה בו בערו שחין ונרפא "],"query":"003013018"},{"canonical":"Leviticus 13:19","passages":["והיה במקום השחין שאת לבנה או בהרת לבנה אדמדמת ונראה אל הכהן "],"query":"003013019"},{"canonical":"Leviticus 13:20","passages":["וראה הכהן והנה מראה שפל מן העור ושערה הפך לבן וטמאו הכהן נגע צרעת הוא בשחין פרחה "],"query":"003013020"},{"canonical":"Leviticus 13:21","passages":["ואם יראנה הכהן והנה אין בה שער לבן ושפלה איננה מן העור והיא כהה והסגירו הכהן שבעת ימים "],"query":"003013021"},{"canonical":"Leviticus 13:22","passages":["ואם פשה תפשה בעור וטמא הכהן אתו נגע הוא "],"query":"003013022"},{"canonical":"Leviticus 13:23","passages":["ואם תחתיה תעמד הבהרת לא פשתה צרבת השחין הוא וטהרו הכהן  ס "],"query":"003013023"},{"canonical":"Leviticus 13:24","passages":["או בשר כי יהיה בערו מכות אש והיתה מחית המכוה בהרת לבנה אדמדמת או לבנה "],"query":"003013024"},{"canonical":"Leviticus 13:25","passages":["וראה אתה הכהן והנה נהפך שער לבן בבהרת ומראה עמק מן העור צרעת הוא במכוה פרחה וטמא אתו הכהן נגע צרעת הוא "],"query":"003013025"},{"canonical":"Leviticus 13:26","passages":["ואם יראנה הכהן והנה אין בבהרת שער לבן ושפלה איננה מן העור והוא כהה והסגירו הכהן שבעת ימים "],"query":"003013026"},{"canonical":"Leviticus 13:27","passages":["וראהו הכהן ביום השביעי אם פשה תפשה בעור וטמא הכהן אתו נגע צרעת הוא "],"query":"003013027"},{"canonical":"Leviticus 13:28","passages":["ואם תחתיה תעמד הבהרת לא פשתה בעור והוא כהה שאת המכוה הוא וטהרו הכהן כי צרבת המכוה הוא פ"],"query":"003013028"},{"canonical":"Leviticus 13:29","passages":["ואיש או אשה כי יהיה בו נגע בראש או בזקן "],"query":"003013029"},{"canonical":"Leviticus 13:30","passages":["וראה הכהן את הנגע והנה מראהו עמק מן העור ובו שער צהב דק וטמא אתו הכהן נתק הוא צרעת הראש או הזקן הוא "],"query":"003013030"},{"canonical":"Leviticus 13:31","passages":["וכי יראה הכהן את נגע הנתק והנה אין מראהו עמק מן העור ושער שחר אין בו והסגיר הכהן את נגע הנתק שבעת ימים "],"query":"003013031"},{"canonical":"Leviticus 13:32","passages":["וראה הכהן את הנגע ביום השביעי והנה לא פשה הנתק ולא היה בו שער צהב ומראה הנתק אין עמק מן העור "],"query":"003013032"},{"canonical":"Leviticus 13:33","passages":["והתגלח ואת הנתק לא יגלח והסגיר הכהן את הנתק שבעת ימים שנית "],"query":"003013033"},{"canonical":"Leviticus 13:34","passages":["וראה הכהן את הנתק ביום השביעי והנה לא פשה הנתק בעור ומראהו איננו עמק מן העור וטהר אתו הכהן וכבס בגדיו וטהר "],"query":"003013034"},{"canonical":"Leviticus 13:35","passages":["ואם פשה יפשה הנתק בעור אחרי טהרתו "],"query":"003013035"},{"canonical":"Leviticus 13:36","passages":["וראהו הכהן והנה פשה הנתק בעור לא יבקר הכהן לשער הצהב טמא הוא "],"query":"003013036"},{"canonical":"Leviticus 13:37","passages":["ואם בעיניו עמד הנתק ושער שחר צמח בו נרפא הנתק טהור הוא וטהרו הכהן  ס "],"query":"003013037"},{"canonical":"Leviticus 13:38","passages":["ואיש או אשה כי יהיה בעור בשרם בהרת בהרת לבנת "],"query":"003013038"},{"canonical":"Leviticus 13:39","passages":["וראה הכהן והנה בעור בשרם בהרת כהות לבנת בהק הוא פרח בעור טהור הוא  ס "],"query":"003013039"},{"canonical":"Leviticus 13:40","passages":["ואיש כי ימרט ראשו קרח הוא טהור הוא "],"query":"003013040"},{"canonical":"Leviticus 13:41","passages":["ואם מפאת פניו ימרט ראשו גבח הוא טהור הוא "],"query":"003013041"},{"canonical":"Leviticus 13:42","passages":["וכי יהיה בקרחת או בגבחת נגע לבן אדמדם צרעת פרחת הוא בקרחתו או בגבחתו "],"query":"003013042"},{"canonical":"Leviticus 13:43","passages":["וראה אתו הכהן והנה שאת הנגע לבנה אדמדמת בקרחתו או בגבחתו כמראה צרעת עור בשר "],"query":"003013043"},{"canonical":"Leviticus 13:44","passages":["איש צרוע הוא טמא הוא טמא יטמאנו הכהן בראשו נגעו "],"query":"003013044"},{"canonical":"Leviticus 13:45","passages":["והצרוע אשר בו הנגע בגדיו יהיו פרמים וראשו יהיה פרוע ועל שפם יעטה וטמא טמא יקרא "],"query":"003013045"},{"canonical":"Leviticus 13:46","passages":["כל ימי אשר הנגע בו יטמא טמא הוא בדד ישב מחוץ למחנה מושבו  ס "],"query":"003013046"},{"canonical":"Leviticus 13:47","passages":["והבגד כי יהיה בו נגע צרעת בבגד צמר או בבגד פשתים "],"query":"003013047"},{"canonical":"Leviticus 13:48","passages":["או בשתי או בערב לפשתים ולצמר או בעור או בכל מלאכת עור "],"query":"003013048"},{"canonical":"Leviticus 13:49","passages":["והיה הנגע ירקרק או אדמדם בבגד או בעור או בשתי או בערב או בכל כלי עור נגע צרעת הוא והראה את הכהן "],"query":"003013049"},{"canonical":"Leviticus 13:50","passages":["וראה הכהן את הנגע והסגיר את הנגע שבעת ימים "],"query":"003013050"},{"canonical":"Leviticus 13:51","passages":["וראה את הנגע ביום השביעי כי פשה הנגע בבגד או בשתי או בערב או בעור לכל אשר יעשה העור למלאכה צרעת ממארת הנגע טמא הוא "],"query":"003013051"},{"canonical":"Leviticus 13:52","passages":["ושרף את הבגד או את השתי או את הערב בצמר או בפשתים או את כל כלי העור אשר יהיה בו הנגע כי צרעת ממארת הוא באש תשרף "],"query":"003013052"},{"canonical":"Leviticus 13:53","passages":["ואם יראה הכהן והנה לא פשה הנגע בבגד או בשתי או בערב או בכל כלי עור "],"query":"003013053"},{"canonical":"Leviticus 13:54","passages":["וצוה הכהן וכבסו את אשר בו הנגע והסגירו שבעת ימים שנית "],"query":"003013054"},{"canonical":"Leviticus 13:55","passages":["וראה הכהן אחרי הכבס את הנגע והנה לא הפך הנגע את עינו והנגע לא פשה טמא הוא באש תשרפנו פחתת הוא בקרחתו או בגבחתו "],"query":"003013055"},{"canonical":"Leviticus 13:56","passages":["ואם ראה הכהן והנה כהה הנגע אחרי הכבס אתו וקרע אתו מן הבגד או מן העור או מן השתי או מן הערב "],"query":"003013056"},{"canonical":"Leviticus 13:57","passages":["ואם תראה עוד בבגד או בשתי או בערב או בכל כלי עור פרחת הוא באש תשרפנו את אשר בו הנגע "],"query":"003013057"},{"canonical":"Leviticus 13:58","passages":["והבגד או השתי או הערב או כל כלי העור אשר תכבס וסר מהם הנגע וכבס שנית וטהר "],"query":"003013058"},{"canonical":"Leviticus 13:59","passages":["זאת תורת נגע צרעת בגד הצמר או הפשתים או השתי או הערב או כל כלי עור לטהרו או לטמאו פ"],"query":"003013059"}]}