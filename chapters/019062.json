{"query":"019062","verses":[{},{"canonical":"Psalm 62:1","passages":["למנצח על ידותון מזמור לדוד "],"query":"019062001"},{"canonical":"Psalm 62:2","passages":["אך אל אלהים דומיה נפשי ממנו ישועתי "],"query":"019062002"},{"canonical":"Psalm 62:3","passages":["אך הוא צורי וישועתי משגבי לא אמוט רבה "],"query":"019062003"},{"canonical":"Psalm 62:4","passages":["עד אנה תהותתו על איש תרצחו כלכם כקיר נטוי גדר הדחוי͏ה "],"query":"019062004"},{"canonical":"Psalm 62:5","passages":["אך משאתו יעצו להדיח ירצו כזב בפיו יברכו ובקרבם יקללו סלה "],"query":"019062005"},{"canonical":"Psalm 62:6","passages":["אך לאלהים דומי נפשי כי ממנו תקותי "],"query":"019062006"},{"canonical":"Psalm 62:7","passages":["אך הוא צורי וישועתי משגבי לא אמוט "],"query":"019062007"},{"canonical":"Psalm 62:8","passages":["על אלהים ישעי וכבודי צור עזי מחסי באלהים "],"query":"019062008"},{"canonical":"Psalm 62:9","passages":["בטחו בו בכל עת עם שפכו לפניו לבבכם אלהים מחסה לנו סלה "],"query":"019062009"},{"canonical":"Psalm 62:10","passages":["אך הבל בני אדם כזב בני איש במאזנים לעלות המה מהבל יחד "],"query":"019062010"},{"canonical":"Psalm 62:11","passages":["אל תבטחו בעשק ובגזל אל תהבלו חיל כי ינוב אל תשיתו לב "],"query":"019062011"},{"canonical":"Psalm 62:12","passages":["אחת דבר אלהים שתים זו שמעתי כי עז לאלהים "],"query":"019062012"},{"canonical":"Psalm 62:13","passages":["ולך אדני חסד כי אתה תשלם לאיש כמעשהו "],"query":"019062013"}]}