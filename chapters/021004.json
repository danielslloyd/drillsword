{"query":"021004","verses":[{},{"canonical":"Ecclesiastes 4:1","passages":["ושבתי אני ואראה את כל העשקים אשר נעשים תחת השמש והנה דמעת העשקים ואין להם מנחם ומיד עשקיהם כח ואין להם מנחם "],"query":"021004001"},{"canonical":"Ecclesiastes 4:2","passages":["ושבח אני את המתים שכבר מתו מן החיים אשר המה חיים עדנה "],"query":"021004002"},{"canonical":"Ecclesiastes 4:3","passages":["וטוב משניהם את אשר עדן לא היה אשר לא ראה את המעשה הרע אשר נעשה תחת השמש "],"query":"021004003"},{"canonical":"Ecclesiastes 4:4","passages":["וראיתי אני את כל עמל ואת כל כשרון המעשה כי היא קנאת איש מרעהו גם זה הבל ורעות רוח "],"query":"021004004"},{"canonical":"Ecclesiastes 4:5","passages":["הכסיל חבק את ידיו ואכל את בשרו "],"query":"021004005"},{"canonical":"Ecclesiastes 4:6","passages":["טוב מלא כף נחת ממלא חפנים עמל ורעות רוח "],"query":"021004006"},{"canonical":"Ecclesiastes 4:7","passages":["ושבתי אני ואראה הבל תחת השמש "],"query":"021004007"},{"canonical":"Ecclesiastes 4:8","passages":["יש אחד ואין שני גם בן ואח אין לו ואין קץ לכל עמלו גם עינו לא תשבע עשר ולמי אני עמל ומחסר את נפשי מטובה גם זה הבל וענין רע הוא "],"query":"021004008"},{"canonical":"Ecclesiastes 4:9","passages":["טובים השנים מן האחד אשר יש להם שכר טוב בעמלם "],"query":"021004009"},{"canonical":"Ecclesiastes 4:10","passages":["כי אם יפלו האחד יקים את חברו ואילו האחד שיפול ואין שני להקימו "],"query":"021004010"},{"canonical":"Ecclesiastes 4:11","passages":["גם אם ישכבו שנים וחם להם ולאחד איך יחם "],"query":"021004011"},{"canonical":"Ecclesiastes 4:12","passages":["ואם יתקפו האחד השנים יעמדו נגדו והחוט המשלש לא במהרה ינתק "],"query":"021004012"},{"canonical":"Ecclesiastes 4:13","passages":["טוב ילד מסכן וחכם ממלך זקן וכסיל אשר לא ידע להזהר עוד "],"query":"021004013"},{"canonical":"Ecclesiastes 4:14","passages":["כי מבית הסורים יצא למלך כי גם במלכותו נולד רש "],"query":"021004014"},{"canonical":"Ecclesiastes 4:15","passages":["ראיתי את כל החיים המהלכים תחת השמש עם הילד השני אשר יעמד תחתיו "],"query":"021004015"},{"canonical":"Ecclesiastes 4:16","passages":["אין קץ לכל העם לכל אשר היה לפניהם גם האחרונים לא ישמחו בו כי גם זה הבל ורעיון רוח "],"query":"021004016"},{"canonical":"Ecclesiastes 4:17","passages":["שמר רגלך כאשר תלך אל בית האלהים וקרוב לשמע מתת הכסילים זבח כי אינם יודעים לעשות רע "],"query":"021004017"}]}