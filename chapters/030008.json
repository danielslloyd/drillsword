{"query":"030008","verses":[{},{"canonical":"Amos 8:1","passages":["כה הראני אדני יהוה והנה כלוב קיץ "],"query":"030008001"},{"canonical":"Amos 8:2","passages":["ויאמר מה אתה ראה עמוס ואמר כלוב קיץ ויאמר יהוה אלי בא הקץ אל עמי ישראל לא אוסיף עוד עבור לו "],"query":"030008002"},{"canonical":"Amos 8:3","passages":["והילילו שירות היכל ביום ההוא נאם אדני יהוה רב הפגר בכל מקום השליך הס פ"],"query":"030008003"},{"canonical":"Amos 8:4","passages":["שמעו זאת השאפים אביון ולשבית עניי ארץ "],"query":"030008004"},{"canonical":"Amos 8:5","passages":["לאמר מתי יעבר החדש ונשבירה שבר והשבת ונפתחה בר להקטין איפה ולהגדיל שקל ולעות מאזני מרמה "],"query":"030008005"},{"canonical":"Amos 8:6","passages":["לקנות בכסף דלים ואביון בעבור נעלים ומפל בר נשביר "],"query":"030008006"},{"canonical":"Amos 8:7","passages":["נשבע יהוה בגאון יעקב אם אשכח לנצח כל מעשיהם "],"query":"030008007"},{"canonical":"Amos 8:8","passages":["העל זאת לא תרגז הארץ ואבל כל יושב בה ועלתה כאר כלה ונגרשה  ס "],"query":"030008008"},{"canonical":"Amos 8:9","passages":["והיה ביום ההוא נאם אדני יהוה והבאתי השמש בצהרים והחשכתי לארץ ביום אור "],"query":"030008009"},{"canonical":"Amos 8:10","passages":["והפכתי חגיכם לאבל וכל שיריכם לקינה והעליתי על כל מתנים שק ועל כל ראש קרחה ושמתיה כאבל יחיד ואחריתה כיום מר "],"query":"030008010"},{"canonical":"Amos 8:11","passages":["הנה ימים באים נאם אדני יהוה והשלחתי רעב בארץ לא רעב ללחם ולא צמא למים כי אם לשמע את דברי יהוה "],"query":"030008011"},{"canonical":"Amos 8:12","passages":["ונעו מים עד ים ומצפון ועד מזרח ישוטטו לבקש את דבר יהוה ולא ימצאו "],"query":"030008012"},{"canonical":"Amos 8:13","passages":["ביום ההוא תתעלפנה הבתולת היפות והבחורים בצמא "],"query":"030008013"},{"canonical":"Amos 8:14","passages":["הנשבעים באשמת שמרון ואמרו חי אלהיך דן וחי דרך באר שבע ונפלו ולא יקומו עוד  ס "],"query":"030008014"}]}