{"query":"001015","verses":[{},{"canonical":"Genesis 15:1","passages":["אחר הדברים האלה היה דבר יהוה אל אברם ב͏מחזה לאמר אל תירא אברם אנכי מגן לך שכרך הרבה מאד "],"query":"001015001"},{"canonical":"Genesis 15:2","passages":["ויאמר אברם אדני יהוה מה תתן לי ואנכי הולך ערירי ובן משק ביתי הוא דמשק אליעזר "],"query":"001015002"},{"canonical":"Genesis 15:3","passages":["ויאמר אברם הן לי לא נתתה זרע והנה בן ביתי יורש אתי "],"query":"001015003"},{"canonical":"Genesis 15:4","passages":["והנה דבר יהוה אליו לאמר לא יירשך זה כי אם אשר יצא ממעיך הוא יירשך "],"query":"001015004"},{"canonical":"Genesis 15:5","passages":["ויוצא אתו החוצה ויאמר הבט נא השמימה וספר הכוכבים אם תוכל לספר אתם ויאמר לו כה יהיה זרעך "],"query":"001015005"},{"canonical":"Genesis 15:6","passages":["והאמן ב͏יהוה ויחשבה לו צדקה "],"query":"001015006"},{"canonical":"Genesis 15:7","passages":["ויאמר אליו אני יהוה אשר הוצאתיך מאור כשדים לתת לך את הארץ הזאת לרשתה "],"query":"001015007"},{"canonical":"Genesis 15:8","passages":["ויאמר אדני יהוה במה אדע כי א͏ירשנה "],"query":"001015008"},{"canonical":"Genesis 15:9","passages":["ויאמר אליו קחה לי עגלה משלשת ועז משלשת ואיל משלש ותר וגוזל "],"query":"001015009"},{"canonical":"Genesis 15:10","passages":["ויקח לו את כל אלה ויבתר אתם בתוך ויתן איש בתרו לקראת רעהו ואת הצפר לא בתר "],"query":"001015010"},{"canonical":"Genesis 15:11","passages":["וירד העיט על הפגרים וישב אתם אברם "],"query":"001015011"},{"canonical":"Genesis 15:12","passages":["ויהי השמש לבוא ותרדמה נפלה על אברם והנה אימה חשכה גדלה נפלת עליו "],"query":"001015012"},{"canonical":"Genesis 15:13","passages":["ויאמר לאברם ידע תדע כי גר יהיה זרעך בארץ לא להם ועבדום וענו אתם ארבע מאות שנה "],"query":"001015013"},{"canonical":"Genesis 15:14","passages":["וגם את הגוי אשר יעבדו דן אנכי ואחרי כן יצאו ברכש גדול "],"query":"001015014"},{"canonical":"Genesis 15:15","passages":["ואתה תבוא אל אבתיך בשלום תקבר בשיבה טובה "],"query":"001015015"},{"canonical":"Genesis 15:16","passages":["ודור רביעי ישובו הנה כי לא שלם עון האמרי עד הנה "],"query":"001015016"},{"canonical":"Genesis 15:17","passages":["ויהי השמש באה ועלטה היה והנה תנור עשן ולפיד אש אשר עבר בין הגזרים האלה "],"query":"001015017"},{"canonical":"Genesis 15:18","passages":["ביום ההוא כרת יהוה את אברם ברית לאמר לזרעך נתתי את הארץ הזאת מנהר מצרים עד הנהר הגדל נהר פרת "],"query":"001015018"},{"canonical":"Genesis 15:19","passages":["את הקיני ואת הקנזי ואת הקדמני "],"query":"001015019"},{"canonical":"Genesis 15:20","passages":["ואת החתי ואת הפרזי ואת הרפאים "],"query":"001015020"},{"canonical":"Genesis 15:21","passages":["ואת ה͏אמרי ואת ה͏כנעני ואת הגרגשי ואת היבוסי  ס "],"query":"001015021"}]}