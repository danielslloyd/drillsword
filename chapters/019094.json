{"query":"019094","verses":[{},{"canonical":"Psalm 94:1","passages":["אל נקמות יהוה אל נקמות הופיע "],"query":"019094001"},{"canonical":"Psalm 94:2","passages":["הנשא שפט הארץ השב גמול על גאים "],"query":"019094002"},{"canonical":"Psalm 94:3","passages":["עד מתי רשעים יהוה עד מתי רשעים יעלזו "],"query":"019094003"},{"canonical":"Psalm 94:4","passages":["יביעו ידברו עתק יתאמרו כל פעלי און "],"query":"019094004"},{"canonical":"Psalm 94:5","passages":["עמך יהוה ידכאו ונחלתך יענו "],"query":"019094005"},{"canonical":"Psalm 94:6","passages":["אלמנה וגר יהרגו ויתומים ירצחו "],"query":"019094006"},{"canonical":"Psalm 94:7","passages":["ויאמרו לא יראה יה ולא יבין אלהי יעקב "],"query":"019094007"},{"canonical":"Psalm 94:8","passages":["בינו בערים בעם וכסילים מתי תשכילו "],"query":"019094008"},{"canonical":"Psalm 94:9","passages":["הנטע אזן הלא ישמע אם יצר עין הלא יביט "],"query":"019094009"},{"canonical":"Psalm 94:10","passages":["היסר גוים הלא יוכיח המלמד אדם דעת "],"query":"019094010"},{"canonical":"Psalm 94:11","passages":["יהוה ידע מחשבות אדם כי המה הבל "],"query":"019094011"},{"canonical":"Psalm 94:12","passages":["אשרי הגבר אשר תיסרנו יה ומתורתך תלמדנו "],"query":"019094012"},{"canonical":"Psalm 94:13","passages":["להשקיט לו מימי רע עד יכרה לרשע שחת "],"query":"019094013"},{"canonical":"Psalm 94:14","passages":["כי לא יטש יהוה עמו ונחלתו לא יעזב "],"query":"019094014"},{"canonical":"Psalm 94:15","passages":["כי עד צדק ישוב משפט ואחריו כל ישרי לב "],"query":"019094015"},{"canonical":"Psalm 94:16","passages":["מי יקום לי עם מרעים מי יתיצב לי עם פעלי און "],"query":"019094016"},{"canonical":"Psalm 94:17","passages":["לולי יהוה עזרתה לי כמעט שכנה דומה נפשי "],"query":"019094017"},{"canonical":"Psalm 94:18","passages":["אם אמרתי מטה רגלי חסדך יהוה יסעדני "],"query":"019094018"},{"canonical":"Psalm 94:19","passages":["ברב שרעפי בקרבי תנחומיך ישעשעו נפשי "],"query":"019094019"},{"canonical":"Psalm 94:20","passages":["היחברך כסא הוות יצר עמל עלי חק "],"query":"019094020"},{"canonical":"Psalm 94:21","passages":["יגודו על נפש צדיק ודם נקי ירשיעו "],"query":"019094021"},{"canonical":"Psalm 94:22","passages":["ויהי יהוה לי למשגב ואלהי לצור מחסי "],"query":"019094022"},{"canonical":"Psalm 94:23","passages":["וישב עליהם את אונם וברעתם יצמיתם יצמיתם יהוה אלהינו "],"query":"019094023"}]}