{"query":"006018","verses":[{},{"canonical":"Joshua 18:1","passages":["ויקהלו כל עדת בני ישראל שלה וישכינו שם את אהל מועד והארץ נכבשה לפניהם "],"query":"006018001"},{"canonical":"Joshua 18:2","passages":["ויותרו בבני ישראל אשר לא חלקו את נ͏חלתם שבעה שבטים "],"query":"006018002"},{"canonical":"Joshua 18:3","passages":["ויאמר יהושע אל בני ישראל עד אנה אתם מתרפים לבוא לרשת את הארץ אשר נתן לכם יהוה אלהי אבותיכם "],"query":"006018003"},{"canonical":"Joshua 18:4","passages":["הבו לכם שלשה אנשים לשבט ואשלחם ויקמו ויתהלכו בארץ ויכתבו אותה לפי נחלתם ויבאו אלי "],"query":"006018004"},{"canonical":"Joshua 18:5","passages":["והתחלקו אתה לשבעה חלקים יהודה יעמד על גבולו מנגב ובית יוסף יעמדו על גבולם מצפון "],"query":"006018005"},{"canonical":"Joshua 18:6","passages":["ואתם תכתבו את הארץ שבעה חלקים ו͏הבאתם אלי הנה ויריתי לכם גורל פה לפני יהוה אלהינו "],"query":"006018006"},{"canonical":"Joshua 18:7","passages":["כי אין חלק ללוים בקרבכם כי כהנת יהוה נחלתו וגד וראובן וחצי שבט המנשה לקחו נחלתם מעבר לירדן מזרחה אשר נתן להם משה עבד יהוה "],"query":"006018007"},{"canonical":"Joshua 18:8","passages":["ויקמו האנשים וילכו ויצו יהושע את ההלכים לכתב את הארץ לאמר לכו והתהלכו בארץ וכתבו אותה ושובו אלי ופה אשליך לכם גורל לפני יהוה בשלה "],"query":"006018008"},{"canonical":"Joshua 18:9","passages":["וילכו ה͏אנשים ויעברו בארץ ויכתבוה לערים לשבעה חלקים על ספר ויבאו אל יהושע אל המחנה שלה "],"query":"006018009"},{"canonical":"Joshua 18:10","passages":["וישלך להם יהושע גורל בשלה לפני יהוה ויחלק שם יהושע את הארץ לבני ישראל כמחלקתם פ"],"query":"006018010"},{"canonical":"Joshua 18:11","passages":["ויעל גורל מטה בני בנימן למשפחתם ויצא גבול גורלם בין בני יהודה ובין בני יוסף "],"query":"006018011"},{"canonical":"Joshua 18:12","passages":["ויהי להם הגבול לפאת צפונה מן הירדן ועלה הגבול אל כתף יריחו מצפון ועלה בהר ימה והיו תצאתיו מדברה בית און "],"query":"006018012"},{"canonical":"Joshua 18:13","passages":["ועבר משם הגבול לוזה אל כתף לוזה נגבה היא בית אל וירד הגבול עטרות אדר על ההר אשר מנגב לבית חרון תחתון "],"query":"006018013"},{"canonical":"Joshua 18:14","passages":["ותאר הגבול ונסב לפאת ים נגבה מן ההר אשר על פני בית חרון נגבה והיו תצאתיו אל קרית בעל היא קרית יערים עיר בני יהודה זאת פאת ים "],"query":"006018014"},{"canonical":"Joshua 18:15","passages":["ופאת נגבה מקצה קרית יערים ויצא הגבול ימה ויצא אל מעין מי נפתוח "],"query":"006018015"},{"canonical":"Joshua 18:16","passages":["וירד הגבול אל קצה ההר אשר על פני גי בן הנם אשר בעמק רפאים צפונה וירד גי הנם אל כתף היבוסי נגבה וירד עין רגל "],"query":"006018016"},{"canonical":"Joshua 18:17","passages":["ותאר מצפון ויצא עין שמש ויצא אל גלילות אשר נכח מעלה אדמים וירד אבן בהן בן ראובן "],"query":"006018017"},{"canonical":"Joshua 18:18","passages":["ועבר אל כתף מול ה͏ערבה צפונה וירד הערבתה "],"query":"006018018"},{"canonical":"Joshua 18:19","passages":["ועבר הגבול אל כתף בית חגלה צפונה תצאות הגבול אל לשון ים המלח צפונה אל קצה הירדן נגבה זה גבול נגב "],"query":"006018019"},{"canonical":"Joshua 18:20","passages":["והירדן יגבל אתו לפאת קדמה זאת נחלת בני בנימן לגבולתיה סביב למשפחתם "],"query":"006018020"},{"canonical":"Joshua 18:21","passages":["והיו ה͏ערים למטה בני בנימן למשפחותיהם יריחו ובית חגלה ועמק קציץ "],"query":"006018021"},{"canonical":"Joshua 18:22","passages":["ובית ה͏ערבה וצמרים ובית אל "],"query":"006018022"},{"canonical":"Joshua 18:23","passages":["והעוים והפרה ועפרה "],"query":"006018023"},{"canonical":"Joshua 18:24","passages":["וכפר העמנה והעפני וגבע ערים שתים עשרה וחצריהן "],"query":"006018024"},{"canonical":"Joshua 18:25","passages":["גבעון והרמה ובארות "],"query":"006018025"},{"canonical":"Joshua 18:26","passages":["והמצפה והכפירה והמצה "],"query":"006018026"},{"canonical":"Joshua 18:27","passages":["ורקם וירפאל ותראלה "],"query":"006018027"},{"canonical":"Joshua 18:28","passages":["וצלע האלף והיבוסי היא ירושלם גבעת קרית ערים ארבע עשרה וחצריהן זאת נחלת בני בנימן למשפחתם פ"],"query":"006018028"}]}