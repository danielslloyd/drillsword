{"query":"006023","verses":[{},{"canonical":"Joshua 23:1","passages":["ו͏יהי מימים רבים אחרי אשר הניח יהוה לישראל מכל איביהם מסביב ויהושע זקן בא בימים "],"query":"006023001"},{"canonical":"Joshua 23:2","passages":["ויקרא יהושע לכל ישראל לזקניו ולראשיו ולשפטיו ולשטריו ויאמר אלהם אני זקנתי באתי בימים "],"query":"006023002"},{"canonical":"Joshua 23:3","passages":["ואתם ראיתם את כל אשר עשה יהוה אלהיכם לכל הגוים האלה מפניכם כי יהוה אלהיכם הוא הנלחם לכם "],"query":"006023003"},{"canonical":"Joshua 23:4","passages":["ראו הפלתי לכם את הגוים הנשארים האלה בנחלה לשבטיכם מן הירדן וכל הגוים אשר הכרתי והים הגדול מבוא השמש "],"query":"006023004"},{"canonical":"Joshua 23:5","passages":["ויהוה אלהיכם הוא יהדפם מפניכם והוריש אתם מלפניכם וירשתם את ארצם כאשר דבר יהוה אלהיכם לכם "],"query":"006023005"},{"canonical":"Joshua 23:6","passages":["וחזקתם מאד לשמר ולעשות את כל הכתוב בספר תורת משה לבלתי סור ממנו ימין ושמאול "],"query":"006023006"},{"canonical":"Joshua 23:7","passages":["לבלתי בוא בגוים האלה הנשארים האלה אתכם ובשם אלהיהם לא תזכירו ולא תשביעו ולא תעבדום ולא תשתחוו להם "],"query":"006023007"},{"canonical":"Joshua 23:8","passages":["כי אם ביהוה אלהיכם תדבקו כאשר עשיתם עד היום הזה "],"query":"006023008"},{"canonical":"Joshua 23:9","passages":["ויורש יהוה מפניכם גוים גדלים ועצומים ואתם לא עמד איש בפניכם עד היום הזה "],"query":"006023009"},{"canonical":"Joshua 23:10","passages":["איש אחד מכם ירדף אלף כי יהוה אלהיכם הוא הנלחם לכם כאשר דבר לכם "],"query":"006023010"},{"canonical":"Joshua 23:11","passages":["ונשמרתם מאד לנפשתיכם לאהבה את יהוה אלהיכם "],"query":"006023011"},{"canonical":"Joshua 23:12","passages":["כי אם שוב תשובו ודבקתם ביתר הגוים האלה הנשארים האלה אתכם והתחתנתם בהם ובאתם בהם והם בכם "],"query":"006023012"},{"canonical":"Joshua 23:13","passages":["ידוע תדעו כי לא יוסיף יהוה אלהיכם להוריש את הגוים האלה מלפניכם והיו לכם לפח ולמוקש ולשטט בצדיכם ולצננים בעיניכם עד אבדכם מעל ��אדמה הטובה הזאת אשר נתן לכם יהוה אלהיכם "],"query":"006023013"},{"canonical":"Joshua 23:14","passages":["והנה אנכי הולך היום בדרך כל הארץ וידעתם בכל לבבכם ובכל נפשכם כי לא נפל דבר אחד מכל הדברים הטובים אשר דבר יהוה אלהיכם עליכם הכל באו לכם לא נפל ממנו דבר אחד "],"query":"006023014"},{"canonical":"Joshua 23:15","passages":["והיה כאשר בא עליכם כל הדבר הטוב אשר דבר יהוה אלהיכם אליכם כן יביא יהוה עליכם את כל הדבר הרע עד השמידו אותכם מעל האדמה הטובה הזאת אשר נתן לכם יהוה אלהיכם "],"query":"006023015"},{"canonical":"Joshua 23:16","passages":["בעברכם את ברית יהוה אלהיכם אשר צוה אתכם והלכתם ועבדתם אלהים אחרים והשתחויתם להם וחרה אף יהוה בכם ואבדתם מהרה מעל הארץ הטובה אשר נתן לכם פ"],"query":"006023016"}]}