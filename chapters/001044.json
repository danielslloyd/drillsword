{"query":"001044","verses":[{},{"canonical":"Genesis 44:1","passages":["ויצו את אשר על ביתו לאמר מלא את אמתחת האנשים אכל כאשר יוכלון שאת ושים כסף איש בפי אמתחתו "],"query":"001044001"},{"canonical":"Genesis 44:2","passages":["ואת גביעי גביע הכסף תשים בפי אמתחת הקטן ואת כסף שברו ויעש כדבר יוסף אשר דבר "],"query":"001044002"},{"canonical":"Genesis 44:3","passages":["הבקר אור והאנשים שלחו המה וחמריהם "],"query":"001044003"},{"canonical":"Genesis 44:4","passages":["הם יצאו את העיר לא הרחיקו ויוסף אמר לאשר על ביתו קום רדף אחרי האנשים והשגתם ואמרת אלהם למה שלמתם רעה תחת טובה "],"query":"001044004"},{"canonical":"Genesis 44:5","passages":["הלוא זה אשר ישתה אדני בו והוא נחש ינחש בו הרעתם אשר עשיתם "],"query":"001044005"},{"canonical":"Genesis 44:6","passages":["וישגם וידבר אלהם את הדברים האלה "],"query":"001044006"},{"canonical":"Genesis 44:7","passages":["ויאמרו אליו למה ידבר אדני כדברים האלה חלילה לעבדיך מעשות כדבר הזה "],"query":"001044007"},{"canonical":"Genesis 44:8","passages":["הן כסף אשר מצאנו בפי אמתחתינו השיבנו אליך מארץ כנען ואיך נגנב מבית אדניך כסף או זהב "],"query":"001044008"},{"canonical":"Genesis 44:9","passages":["אשר ימצא אתו מעבדיך ומת וגם אנחנו נהיה לאדני לעבדים "],"query":"001044009"},{"canonical":"Genesis 44:10","passages":["ויאמר גם עתה כדבריכם כן הוא אשר ימצא אתו יהיה לי עבד ואתם תהיו נקים "],"query":"001044010"},{"canonical":"Genesis 44:11","passages":["ו͏ימהרו ויורדו איש את אמתחתו ארצה ויפתחו איש אמתחתו "],"query":"001044011"},{"canonical":"Genesis 44:12","passages":["ויחפש בגדול החל ובקטן כלה וימצא הגביע באמתחת בנימן "],"query":"001044012"},{"canonical":"Genesis 44:13","passages":["ו͏יקרעו שמלתם ויעמס איש על חמרו וישבו העירה "],"query":"001044013"},{"canonical":"Genesis 44:14","passages":["ויבא יהודה ואחיו ביתה יוסף והוא עודנו שם ויפלו לפניו ארצה "],"query":"001044014"},{"canonical":"Genesis 44:15","passages":["ויאמר להם יוסף מה המעשה הזה אשר עשיתם הלוא ידעתם כי נחש ינחש איש אשר כמני "],"query":"001044015"},{"canonical":"Genesis 44:16","passages":["ויאמר יהודה מה נאמר לאדני מה נדבר ומה נצטדק האלהים מצא את עון עבדיך הננו עבדים לאדני גם אנחנו גם אשר נמצא הגביע בידו "],"query":"001044016"},{"canonical":"Genesis 44:17","passages":["ויאמר חלילה לי מעשות זאת האיש אשר נמצא הגביע בידו הוא יהיה לי עבד ואתם עלו לשלום אל אביכם פ"],"query":"001044017"},{"canonical":"Genesis 44:18","passages":["ויגש אליו יהודה ויאמר בי אדני ידבר נא עבדך דבר באזני אדני ואל יחר אפך בעבדך כי כמוך כפרעה "],"query":"001044018"},{"canonical":"Genesis 44:19","passages":["אדני שאל את עבדיו לאמר היש לכם אב או אח "],"query":"001044019"},{"canonical":"Genesis 44:20","passages":["ונאמר אל אדני יש לנו אב זקן וילד זקנים קטן ואחיו מת ויותר הוא לבדו לאמו ואביו אהבו "],"query":"001044020"},{"canonical":"Genesis 44:21","passages":["ותאמר אל עבדיך הורדהו אלי ואשימה עיני עליו "],"query":"001044021"},{"canonical":"Genesis 44:22","passages":["ונאמר אל אדני לא יוכל הנער לעזב את אביו ועזב את אביו ומת "],"query":"001044022"},{"canonical":"Genesis 44:23","passages":["ותאמר אל עבדיך אם לא ירד אחיכם הקטן אתכם לא תספון לראות פני "],"query":"001044023"},{"canonical":"Genesis 44:24","passages":["ויהי כי עלינו אל עבדך אבי ונגד לו את דברי אדני "],"query":"001044024"},{"canonical":"Genesis 44:25","passages":["ויאמר אבינו שבו שברו לנו מעט אכל "],"query":"001044025"},{"canonical":"Genesis 44:26","passages":["ונאמר לא נוכל לרדת אם יש אחינו הקטן אתנו וירדנו כי לא נוכל לראות פני האיש ואחינו הקטן איננו אתנו "],"query":"001044026"},{"canonical":"Genesis 44:27","passages":["ויאמר עבדך אבי אלינו אתם ידעתם כי שנים ילדה לי אשתי "],"query":"001044027"},{"canonical":"Genesis 44:28","passages":["ויצא האחד מאתי ואמר אך טרף טרף ולא ראיתיו עד הנה "],"query":"001044028"},{"canonical":"Genesis 44:29","passages":["ולקחתם גם את זה מעם פני וקרהו אסון והורדתם את שיבתי ברעה שאלה "],"query":"001044029"},{"canonical":"Genesis 44:30","passages":["ועתה כבאי אל עבדך אבי והנער איננו אתנו ונפשו קשורה בנפשו "],"query":"001044030"},{"canonical":"Genesis 44:31","passages":["והיה כראותו כי אין הנער ומת והורידו עבדיך את שיבת עבדך אבינו ביגון שאלה "],"query":"001044031"},{"canonical":"Genesis 44:32","passages":["כי עבדך ערב את הנער מעם אבי לאמר אם לא אביאנו אליך וחטאתי לאבי כל הימים "],"query":"001044032"},{"canonical":"Genesis 44:33","passages":["ועתה ישב נא עבדך תחת הנער עבד לאדני והנער יעל עם אחיו "],"query":"001044033"},{"canonical":"Genesis 44:34","passages":["כי איך אעלה אל אבי והנער איננו אתי פן אראה ברע אשר ימצא את אבי "],"query":"001044034"}]}