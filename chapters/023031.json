{"query":"023031","verses":[{},{"canonical":"Isaiah 31:1","passages":["הוי הירדים מצרים לעזרה על סוסים ישענו ויבטחו על רכב כי רב ועל פרשים כי עצמו מאד ולא שעו על קדוש ישראל ואת יהוה לא דרשו "],"query":"023031001"},{"canonical":"Isaiah 31:2","passages":["וגם הוא חכם ויבא רע ואת דבריו לא הסיר וקם על בית מרעים ועל עזרת פעלי און "],"query":"023031002"},{"canonical":"Isaiah 31:3","passages":["ומצרים אדם ולא אל וסוסיהם בשר ולא רוח ויהוה יטה ידו וכשל עוזר ונפל עזר ויחדו כלם יכליון  ס "],"query":"023031003"},{"canonical":"Isaiah 31:4","passages":["כי כה אמר יהוה אלי כאשר יהגה האריה והכפיר על טרפו אשר יקרא עליו מלא רעים מקולם לא יחת ומהמונם לא יענה כן ירד יהוה צבאות לצבא על הר ציון ועל גבעתה "],"query":"023031004"},{"canonical":"Isaiah 31:5","passages":["כצפרים עפות כן יגן יהוה צבאות על ירושל͏ם גנון והציל פסח והמליט "],"query":"023031005"},{"canonical":"Isaiah 31:6","passages":["שובו לאשר העמיקו סרה בני ישראל "],"query":"023031006"},{"canonical":"Isaiah 31:7","passages":["כי ביום ההוא ימאסון איש אלילי כספו ואלילי זהבו אשר עשו לכם ידיכם חטא "],"query":"023031007"},{"canonical":"Isaiah 31:8","passages":["ונפל אשור בחרב לא איש וחרב לא אדם תאכלנו ונס לו מפני חרב ובחוריו למס יהיו "],"query":"023031008"},{"canonical":"Isaiah 31:9","passages":["וסלעו ממגור יעבור וחתו מנס שריו נאם יהוה אשר אור לו בציון ותנור לו בירושל͏ם  ס "],"query":"023031009"}]}