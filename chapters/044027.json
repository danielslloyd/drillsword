{"query":"044027","verses":[{},{"canonical":"Acts 27:1","passages":["Ὡς δὲ ἐκρίθη τοῦ ἀποπλεῖν ἡμᾶς εἰς τὴν Ἰταλίαν,  παρεδίδουν τόν τε Παῦλον καί τινας ἑτέρους δεσμώτας ἑκατοντάρχῃ ὀνόματι Ἰουλίῳ σπείρης Σεβαστῆς.  "],"query":"044027001"},{"canonical":"Acts 27:2","passages":["ἐπιβάντες δὲ πλοίῳ Ἀδραμυττηνῷ  ⸀μέλλοντι πλεῖν  ⸀εἰς τοὺς κατὰ τὴν Ἀσίαν τόπους ἀνήχθημεν ὄντος σὺν ἡμῖν Ἀριστάρχου Μακεδόνος Θεσσαλονικέως·  "],"query":"044027002"},{"canonical":"Acts 27:3","passages":["τῇ τε ἑτέρᾳ κατήχθημεν εἰς Σιδῶνα,  φιλανθρώπως τε ὁ Ἰούλιος τῷ Παύλῳ χρησάμενος ἐπέτρεψεν πρὸς τοὺς φίλους  ⸀πορευθέντι ἐπιμελείας τυχεῖν.  "],"query":"044027003"},{"canonical":"Acts 27:4","passages":["κἀκεῖθεν ἀναχθέντες ὑπεπλεύσαμεν τὴν Κύπρον διὰ τὸ τοὺς ἀνέμους εἶναι ἐναντίους,  "],"query":"044027004"},{"canonical":"Acts 27:5","passages":["τό τε πέλαγος τὸ κατὰ τὴν Κιλικίαν καὶ Παμφυλίαν διαπλεύσαντες κατήλθομεν εἰς Μύρα τῆς Λυκίας.  "],"query":"044027005"},{"canonical":"Acts 27:6","passages":["κἀκεῖ εὑρὼν ὁ  ⸀ἑκατοντάρχης πλοῖον Ἀλεξανδρῖνον πλέον εἰς τὴν Ἰταλίαν ἐνεβίβασεν ἡμᾶς εἰς αὐτό.  "],"query":"044027006"},{"canonical":"Acts 27:7","passages":["ἐν ἱκαναῖς δὲ ἡμέραις βραδυπλοοῦντες καὶ μόλις γενόμενοι κατὰ τὴν Κνίδον,  μὴ προσεῶντος ἡμᾶς τοῦ ἀνέμου,  ὑπεπλεύσαμεν τὴν Κρήτην κατὰ Σαλμώνην,  "],"query":"044027007"},{"canonical":"Acts 27:8","passages":["μόλις τε παραλεγόμενοι αὐτὴν ἤλθομεν εἰς τόπον τινὰ καλούμενον Καλοὺς Λιμένας ᾧ ἐγγὺς  ⸂ἦν πόλις⸃   ⸀Λασαία.  "],"query":"044027008"},{"canonical":"Acts 27:9","passages":["Ἱκανοῦ δὲ χρόνου διαγενομένου καὶ ὄντος ἤδη ἐπισφαλοῦς τοῦ πλοὸς διὰ τὸ καὶ τὴν νηστείαν ἤδη παρεληλυθέναι,  παρῄνει ὁ Παῦλος "],"query":"044027009"},{"canonical":"Acts 27:10","passages":["λέγων αὐτοῖς·  Ἄνδρες,  θεωρῶ ὅτι μετὰ ὕβρεως καὶ πολλῆς ζημίας οὐ μόνον τοῦ φορτίου καὶ τοῦ πλοίου ἀλλὰ καὶ τῶν ψυχῶν ἡμῶν μέλλειν ἔσεσθαι τὸν πλοῦν.  "],"query":"044027010"},{"canonical":"Acts 27:11","passages":["ὁ δὲ ἑκατοντάρχης τῷ κυβερνήτῃ καὶ τῷ ναυκλήρῳ  ⸂μᾶλλον ἐπείθετο⸃  ἢ τοῖς  ⸀ὑπὸ Παύλου λεγομένοις.  "],"query":"044027011"},{"canonical":"Acts 27:12","passages":["ἀνευθέτου δὲ τοῦ λιμένος ὑπάρχοντος πρὸς παραχειμασίαν οἱ πλείονες ἔθεντο βουλὴν ἀναχθῆναι  ⸀ἐκεῖθεν,  εἴ πως δύναιντο καταντήσαντες εἰς Φοίνικα παραχειμάσαι,  λιμένα τῆς Κρήτης βλέποντα κατὰ λίβα καὶ κατὰ χῶρον.  "],"query":"044027012"},{"canonical":"Acts 27:13","passages":["Ὑποπνεύσαντος δὲ νότου δόξαντες τῆς προθέσεως κεκρατηκέναι ἄραντες ἆσσον παρελέγοντο τὴν Κρήτην.  "],"query":"044027013"},{"canonical":"Acts 27:14","passages":["μετ’ οὐ πολὺ δὲ ἔβαλεν κατ’ αὐτῆς ἄνεμος τυφωνικὸς ὁ καλούμενος  ⸀Εὐρακύλων·  "],"query":"044027014"},{"canonical":"Acts 27:15","passages":["συναρπασθέντος δὲ τοῦ πλοίου καὶ μὴ δυναμένου ἀντοφθαλμεῖν τῷ ἀνέμῳ ἐπιδόντες ἐφερόμεθα.  "],"query":"044027015"},{"canonical":"Acts 27:16","passages":["νησίον δέ τι ὑποδραμόντες καλούμενον  ⸀Καῦδα  ⸂ἰσχύσαμεν μόλις⸃  περικρατεῖς γενέσθαι τῆς σκάφης,  "],"query":"044027016"},{"canonical":"Acts 27:17","passages":["ἣν ἄραντες βοηθείαις ἐχρῶντο ὑποζωννύντες τὸ πλοῖον·  φοβούμενοί τε μὴ εἰς τὴν Σύρτιν ἐκπέσωσιν,  χαλάσαντες τὸ σκεῦος,  οὕτως ἐφέροντο.  "],"query":"044027017"},{"canonical":"Acts 27:18","passages":["σφοδρῶς δὲ χειμαζομένων ἡμῶν τῇ ἑξῆς ἐκβολὴν ἐποιοῦντο,  "],"query":"044027018"},{"canonical":"Acts 27:19","passages":["καὶ τῇ τρίτῃ αὐτόχειρες τὴν σκευὴν τοῦ πλοίου  ⸀ἔρριψαν.  "],"query":"044027019"},{"canonical":"Acts 27:20","passages":["μήτε δὲ ἡλίου μήτε ἄστρων ἐπιφαινόντων ἐπὶ πλείονας ἡμέρας,  χειμῶνός τε οὐκ ὀλίγου ἐπικειμένου,  λοιπὸν περιῃρεῖτο  ⸂ἐλπὶς πᾶσα⸃  τοῦ σῴζεσθαι ἡμᾶς.  "],"query":"044027020"},{"canonical":"Acts 27:21","passages":["Πολλῆς  ⸀τε ἀσιτίας ὑπαρχούσης τότε σταθεὶς ὁ Παῦλος ἐν μέσῳ αὐτῶν εἶπεν·  Ἔδει μέν,  ὦ ἄνδρες,  πειθαρχήσαντάς μοι μὴ ἀνάγεσθαι ἀπὸ τῆς Κρήτης κερδῆσαί τε τὴν ὕβριν ταύτην καὶ τὴν ζημίαν.  "],"query":"044027021"},{"canonical":"Acts 27:22","passages":["καὶ τὰ νῦν παραινῶ ὑμᾶς εὐθυμεῖν,  ἀποβολὴ γὰρ ψυχῆς οὐδεμία ἔσται ἐξ ὑμῶν πλὴν τοῦ πλοίου·  "],"query":"044027022"},{"canonical":"Acts 27:23","passages":["παρέστη γάρ μοι ταύτῃ τῇ  ⸀νυκτὶ τοῦ θεοῦ,  οὗ  ⸀εἰμι,  ᾧ καὶ λατρεύω,   ⸀ἄγγελος "],"query":"044027023"},{"canonical":"Acts 27:24","passages":["λέγων·  Μὴ φοβοῦ,  Παῦλε·  Καίσαρί σε δεῖ παραστῆναι,  καὶ ἰδοὺ κεχάρισταί σοι ὁ θεὸς πάντας τοὺς πλέοντας μετὰ σοῦ.  "],"query":"044027024"},{"canonical":"Acts 27:25","passages":["διὸ εὐθυμεῖτε,  ἄνδρες·  πιστεύω γὰρ τῷ θεῷ ὅτι οὕτως ἔσται καθ’ ὃν τρόπον λελάληταί μοι.  "],"query":"044027025"},{"canonical":"Acts 27:26","passages":["εἰς νῆσον δέ τινα δεῖ ἡμᾶς ἐκπεσεῖν.  "],"query":"044027026"},{"canonical":"Acts 27:27","passages":["Ὡς δὲ τεσσαρεσκαιδεκάτη νὺξ ἐγένετο διαφερομένων ἡμῶν ἐν τῷ Ἀδρίᾳ,  κατὰ μέσον τῆς νυκτὸς ὑπενόουν οἱ ναῦται προσάγειν τινὰ αὐτοῖς χώραν.  "],"query":"044027027"},{"canonical":"Acts 27:28","passages":["καὶ βολίσαντες εὗρον ὀργυιὰς εἴκοσι,  βραχὺ δὲ διαστήσαντες καὶ πάλιν βολίσαντες εὗρον ὀργυιὰς δεκαπέντε·  "],"query":"044027028"},{"canonical":"Acts 27:29","passages":["φοβούμενοί τε  ⸂μή που κατὰ⸃  τραχεῖς τόπους ἐκπέσωμεν ἐκ πρύμνης ῥίψαντες ἀγκύρας τέσσαρας ηὔχοντο ἡμέραν γενέσθαι.  "],"query":"044027029"},{"canonical":"Acts 27:30","passages":["τῶν δὲ ναυτῶν ζητούντων φυγεῖν ἐκ τοῦ πλοίου καὶ χαλασάντων τὴν σκάφην εἰς τὴν θάλασσαν προφάσει ὡς ἐκ πρῴρης  ⸂ἀγκύρας μελλόντων⸃  ἐκτείνειν,  "],"query":"044027030"},{"canonical":"Acts 27:31","passages":["εἶπεν ὁ Παῦλος τῷ ἑκατοντάρχῃ καὶ τοῖς στρατιώταις·  Ἐὰν μὴ οὗτοι μείνωσιν ἐν τῷ πλοίῳ,  ὑμεῖς σωθῆναι οὐ δύνασθε.  "],"query":"044027031"},{"canonical":"Acts 27:32","passages":["τότε  ⸂ἀπέκοψαν οἱ στρατιῶται⸃  τὰ σχοινία τῆς σκάφης καὶ εἴασαν αὐτὴν ἐκπεσεῖν.  "],"query":"044027032"},{"canonical":"Acts 27:33","passages":["Ἄχρι δὲ οὗ  ⸂ἡμέρα ἤμελλεν⸃  γίνεσθαι παρεκάλει ὁ Παῦλος ἅπαντας μεταλαβεῖν τροφῆς λέγων·  Τεσσαρεσκαιδεκάτην σήμερον ἡμέραν προσδοκῶντες ἄσιτοι διατελεῖτε,  μηθὲν προσλαβόμενοι·  "],"query":"044027033"},{"canonical":"Acts 27:34","passages":["διὸ παρακαλῶ ὑμᾶς  ⸀μεταλαβεῖν τροφῆς,  τοῦτο γὰρ πρὸς τῆς ὑμετέρας σωτηρίας ὑπάρχει·  οὐδενὸς γὰρ ὑμῶν θρὶξ  ⸀ἀπὸ τῆς κεφαλῆς  ⸀ἀπολεῖται.  "],"query":"044027034"},{"canonical":"Acts 27:35","passages":[" ⸀εἴπας δὲ ταῦτα καὶ λαβὼν ἄρτον εὐχαρίστησεν τῷ θεῷ ἐνώπιον πάντων καὶ κλάσας ἤρξατο ἐσθίειν.  "],"query":"044027035"},{"canonical":"Acts 27:36","passages":["εὔθυμοι δὲ γενόμενοι πάντες καὶ αὐτοὶ προσελάβοντο τροφῆς.  "],"query":"044027036"},{"canonical":"Acts 27:37","passages":["ἤμεθα δὲ  ⸂αἱ πᾶσαι ψυχαὶ ἐν τῷ πλοίῳ⸃   ⸀διακόσιαι ἑβδομήκοντα ἕξ.  "],"query":"044027037"},{"canonical":"Acts 27:38","passages":["κορεσθέντες  ⸀δὲ τροφῆς ἐκούφιζον τὸ πλοῖον ἐκβαλλόμενοι τὸν σῖτον εἰς τὴν θάλασσαν.  "],"query":"044027038"},{"canonical":"Acts 27:39","passages":["Ὅτε δὲ ἡμέρα ἐγένετο,  τὴν γῆν οὐκ ἐπεγίνωσκον,  κόλπον δέ τινα κατενόουν ἔχοντα αἰγιαλὸν εἰς ὃν  ⸀ἐβουλεύοντο εἰ  ⸀δύναιντο  ⸀ἐξῶσαι τὸ πλοῖον.  "],"query":"044027039"},{"canonical":"Acts 27:40","passages":["καὶ τὰς ἀγκύρας περιελόντες εἴων εἰς τὴν θάλασσαν,  ἅμα ἀνέντες τὰς ζευκτηρίας τῶν πηδαλίων,  καὶ ἐπάραντες τὸν ἀρτέμωνα τῇ πνεούσῃ κατεῖχον εἰς τὸν αἰγιαλόν.  "],"query":"044027040"},{"canonical":"Acts 27:41","passages":["περιπεσόντες δὲ εἰς τόπον διθάλασσον  ⸀ἐπέκειλαν τὴν ναῦν,  καὶ ἡ μὲν πρῷρα ἐρείσασα ἔμεινεν ἀσάλευτος,  ἡ δὲ πρύμνα ἐλύετο ὑπὸ τῆς  ⸀βίας.  "],"query":"044027041"},{"canonical":"Acts 27:42","passages":["τῶν δὲ στρατιωτῶν βουλὴ ἐγένετο ἵνα τοὺς δεσμώτας ἀποκτείνωσιν,  μή τις ἐκκολυμβήσας διαφύγῃ·  "],"query":"044027042"},{"canonical":"Acts 27:43","passages":["ὁ δὲ  ⸀ἑκατοντάρχης βουλόμενος διασῶσαι τὸν Παῦλον ἐκώλυσεν αὐτοὺς τοῦ βουλήματος,  ἐκέλευσέν τε τοὺς δυναμένους κολυμβᾶν ἀπορίψαντας πρώτους ἐπὶ τὴν γῆν ἐξιέναι,  "],"query":"044027043"},{"canonical":"Acts 27:44","passages":["καὶ τοὺς λοιποὺς οὓς μὲν ἐπὶ σανίσιν οὓς δὲ ἐπί τινων τῶν ἀπὸ τοῦ πλοίου·  καὶ οὕτως ἐγένετο πάντας διασωθῆναι ἐπὶ τὴν γῆν.  "],"query":"044027044"}]}