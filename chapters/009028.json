{"query":"009028","verses":[{},{"canonical":"1 Samuel 28:1","passages":["ויהי בימים ההם ויקבצו פלשתים את מחניהם לצבא להלחם בישראל ויאמר אכיש אל דוד ידע תדע כי אתי תצא במחנה אתה ואנשיך "],"query":"009028001"},{"canonical":"1 Samuel 28:2","passages":["ויאמר דוד אל אכיש לכן אתה תדע את אשר יעשה עבדך ויאמר אכיש אל דוד לכן שמר לראשי אשימך כל הימים פ"],"query":"009028002"},{"canonical":"1 Samuel 28:3","passages":["ושמואל מת ויספדו לו כל ישראל ויקברהו ברמה ובעירו ושאול הסיר האבות ואת הידענים מהארץ "],"query":"009028003"},{"canonical":"1 Samuel 28:4","passages":["ויקבצו פלשתים ויבאו ויחנו בשונם ויקבץ שאול את כל ישראל ויחנו בגלבע "],"query":"009028004"},{"canonical":"1 Samuel 28:5","passages":["וירא שאול את מחנה פלשתים וירא ויחרד לבו מאד "],"query":"009028005"},{"canonical":"1 Samuel 28:6","passages":["וישאל שאול ביהוה ולא ענהו יהוה גם בחלמות גם באורים גם בנביאם "],"query":"009028006"},{"canonical":"1 Samuel 28:7","passages":["ויאמר שאול לעבדיו בקשו לי אשת בעלת אוב ואלכה אליה ואדרשה בה ויאמרו עבדיו אליו הנה אשת בעלת אוב בעין דור "],"query":"009028007"},{"canonical":"1 Samuel 28:8","passages":["ויתחפש שאול וילבש בגדים אחרים וילך הוא ושני אנשים עמו ויבאו אל האשה לילה ויאמר ק͏סמי נא לי באוב והעלי לי את אשר אמר אליך "],"query":"009028008"},{"canonical":"1 Samuel 28:9","passages":["ותאמר האשה אליו הנה אתה ידעת את אשר עשה שאול אשר הכרית את האבות ואת הידעני מן הארץ ולמה אתה מתנקש בנפשי להמיתני "],"query":"009028009"},{"canonical":"1 Samuel 28:10","passages":["וישבע לה שאול ביהוה לאמר חי יהוה אם יקרך עון בדבר הזה "],"query":"009028010"},{"canonical":"1 Samuel 28:11","passages":["ותאמר האשה את מי אעלה לך ויאמר את שמואל העלי לי "],"query":"009028011"},{"canonical":"1 Samuel 28:12","passages":["ותרא האשה את שמואל ותזעק בקול גדול ותאמר האשה אל שאול לאמר למה רמיתני ואתה שאול "],"query":"009028012"},{"canonical":"1 Samuel 28:13","passages":["ויאמר לה המלך אל תיראי כי מה ראית ותאמר האשה אל שאול אלהים ראיתי עלים מן הארץ "],"query":"009028013"},{"canonical":"1 Samuel 28:14","passages":["ויאמר לה מה תארו ותאמר איש זקן עלה והוא עטה מעיל וידע שאול כי שמואל הוא ויקד אפים ארצה וישתחו  ס "],"query":"009028014"},{"canonical":"1 Samuel 28:15","passages":["ויאמר שמואל אל שאול למה הרגזתני להעלות אתי ויאמר שאול צר לי מאד ופלשתים נלחמים בי ואלהים סר מעלי ולא ענני עוד גם ביד הנביאם גם בחלמות ואקראה לך להודיעני מה אעשה  ס "],"query":"009028015"},{"canonical":"1 Samuel 28:16","passages":["ויאמר שמואל ולמה תשאלני ויהוה סר מעליך ויהי ערך "],"query":"009028016"},{"canonical":"1 Samuel 28:17","passages":["ויעש יהוה לו כאשר דבר בידי ויקרע יהוה את הממלכה מידך ויתנה לרעך לדוד "],"query":"009028017"},{"canonical":"1 Samuel 28:18","passages":["כאשר לא שמעת בקול יהוה ולא עשית חרון אפו בעמלק על כן הדבר הזה עשה לך יהוה היום הזה "],"query":"009028018"},{"canonical":"1 Samuel 28:19","passages":["ויתן יהוה גם את ישראל עמך ביד פלשתים ומחר אתה ובניך עמי גם את מחנה ישראל יתן יהוה ביד פלשתים "],"query":"009028019"},{"canonical":"1 Samuel 28:20","passages":["וימהר שאול ויפל מלא קומתו ארצה וירא מאד מדברי שמואל גם כח לא היה בו כי לא אכל לחם כל היום וכל הלילה "],"query":"009028020"},{"canonical":"1 Samuel 28:21","passages":["ותבוא האשה אל שאול ותרא כי נבהל מאד ותאמר אליו הנה שמעה שפחתך בקולך ואשים נפשי בכפי ואשמע את דבריך אשר דברת אלי "],"query":"009028021"},{"canonical":"1 Samuel 28:22","passages":["ועתה שמע נא גם אתה בקול שפחתך ואשמה לפניך פת לחם ואכול ויהי בך כח כי תלך בדרך "],"query":"009028022"},{"canonical":"1 Samuel 28:23","passages":["וימאן ויאמר לא אכל ויפרצו בו עבדיו וגם האשה וישמע לקלם ויקם מהארץ וישב אל המטה "],"query":"009028023"},{"canonical":"1 Samuel 28:24","passages":["ולאשה עגל מרבק בבית ותמהר ותזבחהו ותקח קמח ותלש ותפהו מצות "],"query":"009028024"},{"canonical":"1 Samuel 28:25","passages":["ותגש לפני שאול ולפני עבדיו ויאכלו ויקמו וילכו בלילה ההוא פ"],"query":"009028025"}]}