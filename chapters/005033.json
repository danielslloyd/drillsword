{"query":"005033","verses":[{},{"canonical":"Deuteronomy 33:1","passages":["וזאת הברכה אשר ברך משה איש האלהים את בני ישראל לפני מותו "],"query":"005033001"},{"canonical":"Deuteronomy 33:2","passages":["ויאמר יהוה מסיני בא וזרח משעיר למו הופיע מהר פארן ואתה מרבבת קדש מימינו דת למו "],"query":"005033002"},{"canonical":"Deuteronomy 33:3","passages":["אף חבב עמים כל קדשיו בידך והם תכו לרגלך ישא מדברתיך "],"query":"005033003"},{"canonical":"Deuteronomy 33:4","passages":["תורה צוה לנו משה מורשה קהלת יעקב "],"query":"005033004"},{"canonical":"Deuteronomy 33:5","passages":["ויהי בישרון מלך בהתאסף ראשי עם יחד שבטי ישראל "],"query":"005033005"},{"canonical":"Deuteronomy 33:6","passages":["יחי ראובן ואל ימת ויהי מתיו מספר  ס "],"query":"005033006"},{"canonical":"Deuteronomy 33:7","passages":["וזאת ליהודה ויאמר שמע יהוה קול יהודה ואל עמו תביאנו ידיו רב לו ועזר מצריו תהיה  ס "],"query":"005033007"},{"canonical":"Deuteronomy 33:8","passages":["וללוי אמר תמיך ואוריך לאיש חסידך אשר נסיתו במסה תריבהו על מי מריבה "],"query":"005033008"},{"canonical":"Deuteronomy 33:9","passages":["האמר לאביו ולאמו לא ראיתיו ואת אחיו לא הכיר ואת בניו לא ידע כי שמרו אמרתך ובריתך ינצרו "],"query":"005033009"},{"canonical":"Deuteronomy 33:10","passages":["יורו משפטיך ליעקב ותורתך לישראל ישימו קטורה באפך וכליל על מזבחך "],"query":"005033010"},{"canonical":"Deuteronomy 33:11","passages":["ברך יהוה חילו ופעל ידיו תרצה מחץ מתנים קמיו ומשנאיו מן יקומון  ס "],"query":"005033011"},{"canonical":"Deuteronomy 33:12","passages":["לבנימן אמר ידיד יהוה ישכן לבטח עליו חפף עליו כל היום ובין כתיפיו שכן  ס "],"query":"005033012"},{"canonical":"Deuteronomy 33:13","passages":["וליוסף אמר מברכת יהוה ארצו ממגד שמים מטל ומתהום רבצת תחת "],"query":"005033013"},{"canonical":"Deuteronomy 33:14","passages":["וממגד תבואת שמש וממגד גרש ירחים "],"query":"005033014"},{"canonical":"Deuteronomy 33:15","passages":["ומראש הררי קדם וממגד גבעות עולם "],"query":"005033015"},{"canonical":"Deuteronomy 33:16","passages":["וממגד ארץ ומלאה ורצון שכני סנה תבואתה לראש יוסף ולקדקד נזיר אחיו "],"query":"005033016"},{"canonical":"Deuteronomy 33:17","passages":["בכור שורו הדר לו וקרני ראם קרניו בהם עמים ינגח יחדו אפסי ארץ והם רבבות אפרים והם אלפי מנשה  ס "],"query":"005033017"},{"canonical":"Deuteronomy 33:18","passages":["ולזבולן אמר שמח זבולן בצאתך ויששכר באהליך "],"query":"005033018"},{"canonical":"Deuteronomy 33:19","passages":["עמים הר יקראו שם יזבחו זבחי צדק כי שפע ימים יינקו ושפוני טמוני חול  ס "],"query":"005033019"},{"canonical":"Deuteronomy 33:20","passages":["ולגד אמר ברוך מרחיב גד כלביא שכן וטרף זרוע אף קדקד "],"query":"005033020"},{"canonical":"Deuteronomy 33:21","passages":["וירא ראשית לו כי שם חלקת מחקק ספון ויתא ראשי עם צדקת יהוה עשה ומשפטיו עם ישראל  ס "],"query":"005033021"},{"canonical":"Deuteronomy 33:22","passages":["ולדן אמר דן גור אריה יזנק מן הבשן "],"query":"005033022"},{"canonical":"Deuteronomy 33:23","passages":["ולנפתלי אמר נפתלי שבע רצון ומלא ברכת יהוה ים ודרום ירשה  ס "],"query":"005033023"},{"canonical":"Deuteronomy 33:24","passages":["ולאשר אמר ברוך מבנים אשר יהי רצוי אחיו וטבל בשמן רגלו "],"query":"005033024"},{"canonical":"Deuteronomy 33:25","passages":["ברזל ונחשת מנעליך וכימיך דבאך "],"query":"005033025"},{"canonical":"Deuteronomy 33:26","passages":["אין כאל ישרון רכב שמים בעזרך ובגאותו שחקים "],"query":"005033026"},{"canonical":"Deuteronomy 33:27","passages":["מענה אלהי קדם ומתחת זרעת עולם ויגרש מפניך אויב ויאמר השמד "],"query":"005033027"},{"canonical":"Deuteronomy 33:28","passages":["וישכן ישראל בטח בדד עין יעקב אל ארץ דגן ותירוש אף שמיו יערפו טל "],"query":"005033028"},{"canonical":"Deuteronomy 33:29","passages":["אשריך ישראל מי כמוך עם נושע ביהוה מגן עזרך ואשר חרב גאותך ויכחשו איביך לך ואתה על במותימו תדרך  ס "],"query":"005033029"}]}