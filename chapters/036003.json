{"query":"036003","verses":[{},{"canonical":"Zephaniah 3:1","passages":["הוי מראה ונגאלה העיר היונה "],"query":"036003001"},{"canonical":"Zephaniah 3:2","passages":["לא שמעה בקול לא לקחה מוסר ביהוה לא בטחה אל אלהיה לא קרבה "],"query":"036003002"},{"canonical":"Zephaniah 3:3","passages":["שריה בקרבה אריות שאגים שפטיה זאבי ערב לא גרמו לבקר "],"query":"036003003"},{"canonical":"Zephaniah 3:4","passages":["נביאיה פחזים אנשי בגדות כהניה חללו קדש חמסו תורה "],"query":"036003004"},{"canonical":"Zephaniah 3:5","passages":["יהוה צדיק בקרבה לא יעשה עולה בבקר בבקר משפטו יתן לאור לא נעדר ולא יודע עול בשת "],"query":"036003005"},{"canonical":"Zephaniah 3:6","passages":["הכרתי גוים נשמו פנותם החרבתי חוצותם מבלי עובר נצדו עריהם מבלי איש מאין יושב "],"query":"036003006"},{"canonical":"Zephaniah 3:7","passages":["אמרתי אך תיראי אותי תקחי מוסר ולא יכרת מעונה כל אשר פקדתי עליה אכן השכימו השחיתו כל עלילותם "],"query":"036003007"},{"canonical":"Zephaniah 3:8","passages":["לכן חכו לי נאם יהוה ליום קומי לעד כי משפטי לאסף גוים לקבצי ממלכות לשפך עליהם זעמי כל חרון אפי כי באש קנאתי תאכל כל הארץ "],"query":"036003008"},{"canonical":"Zephaniah 3:9","passages":["כי אז אהפך אל עמים שפה ברורה לקרא כלם בשם יהוה לעבדו שכם אחד "],"query":"036003009"},{"canonical":"Zephaniah 3:10","passages":["מעבר לנהרי כוש עתרי בת פוצי יובלון מנחתי "],"query":"036003010"},{"canonical":"Zephaniah 3:11","passages":["ביום ההוא לא תבושי מכל עלילתיך אשר פשעת בי כי אז אסיר מקרבך עליזי גאותך ולא תוספי לגבהה עוד בהר קדשי "],"query":"036003011"},{"canonical":"Zephaniah 3:12","passages":["והשארתי בקרבך עם עני ודל וחסו בשם יהוה "],"query":"036003012"},{"canonical":"Zephaniah 3:13","passages":["שארית ישראל לא יעשו עולה ולא ידברו כזב ולא ימצא בפיהם לשון תרמית כי המה ירעו ורבצו ואין מחריד  ס "],"query":"036003013"},{"canonical":"Zephaniah 3:14","passages":["רני בת ציון הריעו ישראל שמחי ועלזי בכל לב בת ירושל͏ם "],"query":"036003014"},{"canonical":"Zephaniah 3:15","passages":["הסיר יהוה משפטיך פנה איבך מלך ישראל יהוה בקרבך לא תיראי רע עוד "],"query":"036003015"},{"canonical":"Zephaniah 3:16","passages":["ביום ההוא יאמר לירושל͏ם אל תיראי ציון אל ירפו ידיך "],"query":"036003016"},{"canonical":"Zephaniah 3:17","passages":["יהוה אלהיך בקרבך גבור יושיע ישיש עליך בשמחה יחריש באהבתו יגיל עליך ברנה "],"query":"036003017"},{"canonical":"Zephaniah 3:18","passages":["נוגי ממועד אספתי ממך היו משאת עליה חרפה "],"query":"036003018"},{"canonical":"Zephaniah 3:19","passages":["הנני עשה את כל מעניך בעת ההיא והושעתי את הצלעה והנדחה אקבץ ושמתים לתהלה ולשם בכל הארץ בשתם "],"query":"036003019"},{"canonical":"Zephaniah 3:20","passages":["בעת ההיא אביא אתכם ובעת קבצי אתכם כי אתן אתכם לשם ולתהלה בכל עמי הארץ בשובי את שבותיכם לעיניכם אמר יהוה "],"query":"036003020"}]}