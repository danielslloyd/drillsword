{"query":"040009","verses":[{},{"canonical":"Matthew 9:1","passages":["Καὶ  ⸀ἐμβὰς  ⸀εἰς πλοῖον διεπέρασεν καὶ ἦλθεν εἰς τὴν ἰδίαν πόλιν.  "],"query":"040009001"},{"canonical":"Matthew 9:2","passages":["Καὶ ἰδοὺ προσέφερον αὐτῷ παραλυτικὸν ἐπὶ κλίνης βεβλημένον.  καὶ ἰδὼν ὁ Ἰησοῦς τὴν πίστιν αὐτῶν εἶπεν τῷ παραλυτικῷ·  Θάρσει,  τέκνον·   ⸀ἀφίενταί  ⸂σου αἱ ἁμαρτίαι⸃.  "],"query":"040009002"},{"canonical":"Matthew 9:3","passages":["καὶ ἰδού τινες τῶν γραμματέων εἶπαν ἐν ἑαυτοῖς·  Οὗτος βλασφημεῖ.  "],"query":"040009003"},{"canonical":"Matthew 9:4","passages":["καὶ  ⸀εἰδὼς ὁ Ἰησοῦς τὰς ἐνθυμήσεις αὐτῶν εἶπεν·   ⸀Ἱνατί ἐνθυμεῖσθε πονηρὰ ἐν ταῖς καρδίαις ὑμῶν;  "],"query":"040009004"},{"canonical":"Matthew 9:5","passages":["τί γάρ ἐστιν εὐκοπώτερον,  εἰπεῖν·   ⸀Ἀφίενταί σου αἱ ἁμαρτίαι,  ἢ εἰπεῖν·   ⸀Ἔγειρε καὶ περιπάτει;  "],"query":"040009005"},{"canonical":"Matthew 9:6","passages":["ἵνα δὲ εἰδῆτε ὅτι ἐξουσίαν ἔχει ὁ υἱὸς τοῦ ἀνθρώπου ἐπὶ τῆς γῆς ἀφιέναι ἁμαρτίας—  τότε λέγει τῷ παραλυτικῷ·   ⸀Ἐγερθεὶς ἆρόν σου τὴν κλίνην καὶ ὕπαγε εἰς τὸν οἶκόν σου.  "],"query":"040009006"},{"canonical":"Matthew 9:7","passages":["καὶ ἐγερθεὶς ἀπῆλθεν εἰς τὸν οἶκον αὐτοῦ.  "],"query":"040009007"},{"canonical":"Matthew 9:8","passages":["ἰδόντες δὲ οἱ ὄχλοι  ⸀ἐφοβήθησαν καὶ ἐδόξασαν τὸν θεὸν τὸν δόντα ἐξουσίαν τοιαύτην τοῖς ἀνθρώποις.  "],"query":"040009008"},{"canonical":"Matthew 9:9","passages":["Καὶ παράγων ὁ Ἰησοῦς ἐκεῖθεν εἶδεν ἄνθρωπον καθήμενον ἐπὶ τὸ τελώνιον,  Μαθθαῖον λεγόμενον,  καὶ λέγει αὐτῷ·  Ἀκολούθει μοι·  καὶ ἀναστὰς ἠκολούθησεν αὐτῷ.  "],"query":"040009009"},{"canonical":"Matthew 9:10","passages":["Καὶ ἐγένετο αὐτοῦ ἀνακειμένου ἐν τῇ οἰκίᾳ,   ⸀καὶ ἰδοὺ πολλοὶ τελῶναι καὶ ἁμαρτωλοὶ ἐλθόντες συνανέκειντο τῷ Ἰησοῦ καὶ τοῖς μαθηταῖς αὐτοῦ.  "],"query":"040009010"},{"canonical":"Matthew 9:11","passages":["καὶ ἰδόντες οἱ Φαρισαῖοι  ⸀ἔλεγον τοῖς μαθηταῖς αὐτοῦ·  Διὰ τί μετὰ τῶν τελωνῶν καὶ ἁμαρτωλῶν ἐσθίει ὁ διδάσκαλος ὑμῶν;  "],"query":"040009011"},{"canonical":"Matthew 9:12","passages":["ὁ  ⸀δὲ ἀκούσας  ⸀εἶπεν·  Οὐ χρείαν ἔχουσιν οἱ ἰσχύοντες ἰατροῦ ἀλλὰ οἱ κακῶς ἔχοντες.  "],"query":"040009012"},{"canonical":"Matthew 9:13","passages":["πορευθέντες δὲ μάθετε τί ἐστιν·  Ἔλεος θέλω καὶ οὐ θυσίαν·  οὐ γὰρ ἦλθον καλέσαι δικαίους ἀλλὰ  ⸀ἁμαρτωλούς.  "],"query":"040009013"},{"canonical":"Matthew 9:14","passages":["Τότε προσέρχονται αὐτῷ οἱ μαθηταὶ Ἰωάννου λέγοντες·  Διὰ τί ἡμεῖς καὶ οἱ Φαρισαῖοι νηστεύομεν  ⸀πολλά,  οἱ δὲ μαθηταί σου οὐ νηστεύουσιν;  "],"query":"040009014"},{"canonical":"Matthew 9:15","passages":["καὶ εἶπεν αὐτοῖς ὁ Ἰησοῦς·  Μὴ δύνανται οἱ υἱοὶ τοῦ νυμφῶνος πενθεῖν ἐφ’ ὅσον μετ’ αὐτῶν ἐστιν ὁ νυμφίος;  ἐλεύσονται δὲ ἡμέραι ὅταν ἀπαρθῇ ἀπ’ αὐτῶν ὁ νυμφίος,  καὶ τότε νηστεύσουσιν.  "],"query":"040009015"},{"canonical":"Matthew 9:16","passages":["οὐδεὶς δὲ ἐπιβάλλει ἐπίβλημα ῥάκους ἀγνάφου ἐπὶ ἱματίῳ παλαιῷ·  αἴρει γὰρ τὸ πλήρωμα αὐτοῦ ἀπὸ τοῦ ἱματίου,  καὶ χεῖρον σχίσμα γίνεται.  "],"query":"040009016"},{"canonical":"Matthew 9:17","passages":["οὐδὲ βάλλουσιν οἶνον νέον εἰς ἀσκοὺς παλαιούς·  εἰ δὲ μή γε,  ῥήγνυνται οἱ ἀσκοί,  καὶ ὁ οἶνος ἐκχεῖται καὶ οἱ ἀσκοὶ  ⸀ἀπόλλυνται·  ἀλλὰ βάλλουσιν οἶνον νέον εἰς ἀσκοὺς καινούς,  καὶ ἀμφότεροι συντηροῦνται.  "],"query":"040009017"},{"canonical":"Matthew 9:18","passages":["Ταῦτα αὐτοῦ λαλοῦντος αὐτοῖς ἰδοὺ ἄρχων εἷς  ⸀ἐλθὼν προσεκύνει αὐτῷ λέγων ὅτι Ἡ θυγάτηρ μου ἄρτι ἐτελεύτησεν·  ἀλλὰ ἐλθὼν ἐπίθες τὴν χεῖρά σου ἐπ’ αὐτήν,  καὶ ζήσεται.  "],"query":"040009018"},{"canonical":"Matthew 9:19","passages":["καὶ ἐγερθεὶς ὁ Ἰησοῦς  ⸀ἠκολούθει αὐτῷ καὶ οἱ μαθηταὶ αὐτοῦ.  "],"query":"040009019"},{"canonical":"Matthew 9:20","passages":["Καὶ ἰδοὺ γυνὴ αἱμορροοῦσα δώδεκα ἔτη προσελθοῦσα ὄπισθεν ἥψατο τοῦ κρασπέδου τοῦ ἱματίου αὐτοῦ·  "],"query":"040009020"},{"canonical":"Matthew 9:21","passages":["ἔλεγεν γὰρ ἐν ἑαυτῇ·  Ἐὰν μόνον ἅψωμαι τοῦ ἱματίου αὐτοῦ σωθήσομαι.  "],"query":"040009021"},{"canonical":"Matthew 9:22","passages":["ὁ δὲ Ἰησοῦς  ⸀στραφεὶς καὶ ἰδὼν αὐτὴν εἶπεν·  Θάρσει,  θύγατερ·  ἡ πίστις σου σέσωκέν σε.  καὶ ἐσώθη ἡ γυνὴ ἀπὸ τῆς ὥρας ἐκείνης.  "],"query":"040009022"},{"canonical":"Matthew 9:23","passages":["καὶ ἐλθὼν ὁ Ἰησοῦς εἰς τὴν οἰκίαν τοῦ ἄρχοντος καὶ ἰδὼν τοὺς αὐλητὰς καὶ τὸν ὄχλον θορυβούμενον "],"query":"040009023"},{"canonical":"Matthew 9:24","passages":[" ⸀ἔλεγεν·  Ἀναχωρεῖτε,  οὐ γὰρ ἀπέθανεν τὸ κοράσιον ἀλλὰ καθεύδει·  καὶ κατεγέλων αὐτοῦ.  "],"query":"040009024"},{"canonical":"Matthew 9:25","passages":["ὅτε δὲ ἐξεβλήθη ὁ ὄχλος,  εἰσελθὼν ἐκράτησεν τῆς χειρὸς αὐτῆς,  καὶ ἠγέρθη τὸ κοράσιον.  "],"query":"040009025"},{"canonical":"Matthew 9:26","passages":["καὶ ἐξῆλθεν ἡ φήμη αὕτη εἰς ὅλην τὴν γῆν ἐκείνην.  "],"query":"040009026"},{"canonical":"Matthew 9:27","passages":["Καὶ παράγοντι ἐκεῖθεν τῷ Ἰησοῦ ἠκολούθησαν  ⸀αὐτῷ δύο τυφλοὶ κράζοντες καὶ λέγοντες·  Ἐλέησον ἡμᾶς,   ⸀υἱὲ Δαυίδ.  "],"query":"040009027"},{"canonical":"Matthew 9:28","passages":["ἐλθόντι δὲ εἰς τὴν οἰκίαν προσῆλθον αὐτῷ οἱ τυφλοί,  καὶ λέγει αὐτοῖς ὁ Ἰησοῦς·  Πιστεύετε ὅτι δύναμαι τοῦτο ποιῆσαι;  λέγουσιν αὐτῷ·  Ναί,  κύριε.  "],"query":"040009028"},{"canonical":"Matthew 9:29","passages":["τότε ἥψατο τῶν ὀφθαλμῶν αὐτῶν λέγων·  Κατὰ τὴν πίστιν ὑμῶν γενηθήτω ὑμῖν.  "],"query":"040009029"},{"canonical":"Matthew 9:30","passages":["καὶ ἠνεῴχθησαν αὐτῶν οἱ ὀφθαλμοί.  καὶ  ⸀ἐνεβριμήθη αὐτοῖς ὁ Ἰησοῦς λέγων·  Ὁρᾶτε μηδεὶς γινωσκέτω·  "],"query":"040009030"},{"canonical":"Matthew 9:31","passages":["οἱ δὲ ἐξελθόντες διεφήμισαν αὐτὸν ἐν ὅλῃ τῇ γῇ ἐκείνῃ.  "],"query":"040009031"},{"canonical":"Matthew 9:32","passages":["Αὐτῶν δὲ ἐξερχομένων ἰδοὺ προσήνεγκαν αὐτῷ  ⸀ἄνθρωπον κωφὸν δαιμονιζόμενον·  "],"query":"040009032"},{"canonical":"Matthew 9:33","passages":["καὶ ἐκβληθέντος τοῦ δαιμονίου ἐλάλησεν ὁ κωφός.  καὶ ἐθαύμασαν οἱ ὄχλοι λέγοντες·  Οὐδέποτε ἐφάνη οὕτως ἐν τῷ Ἰσραήλ.  "],"query":"040009033"},{"canonical":"Matthew 9:34","passages":["οἱ δὲ Φαρισαῖοι ἔλεγον·  Ἐν τῷ ἄρχοντι τῶν δαιμονίων ἐκβάλλει τὰ δαιμόνια.  "],"query":"040009034"},{"canonical":"Matthew 9:35","passages":["Καὶ περιῆγεν ὁ Ἰησοῦς τὰς πόλεις πάσας καὶ τὰς κώμας,  διδάσκων ἐν ταῖς συναγωγαῖς αὐτῶν καὶ κηρύσσων τὸ εὐαγγέλιον τῆς βασιλείας καὶ θεραπεύων πᾶσαν νόσον καὶ πᾶσαν  ⸀μαλακίαν.  "],"query":"040009035"},{"canonical":"Matthew 9:36","passages":["Ἰδὼν δὲ τοὺς ὄχλους ἐσπλαγχνίσθη περὶ αὐτῶν ὅτι ἦσαν ἐσκυλμένοι καὶ ἐρριμμένοι  ⸀ὡσεὶ πρόβατα μὴ ἔχοντα ποιμένα.  "],"query":"040009036"},{"canonical":"Matthew 9:37","passages":["τότε λέγει τοῖς μαθηταῖς αὐτοῦ·  Ὁ μὲν θερισμὸς πολύς,  οἱ δὲ ἐργάται ὀλίγοι·  "],"query":"040009037"},{"canonical":"Matthew 9:38","passages":["δεήθητε οὖν τοῦ κυρίου τοῦ θερισμοῦ ὅπως ἐκβάλῃ ἐργάτας εἰς τὸν θερισμὸν αὐτοῦ.  "],"query":"040009038"}]}