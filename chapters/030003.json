{"query":"030003","verses":[{},{"canonical":"Amos 3:1","passages":["שמעו את הדבר הזה אשר דבר יהוה עליכם בני ישראל על כל המשפחה אשר העליתי מארץ מצרים לאמר "],"query":"030003001"},{"canonical":"Amos 3:2","passages":["רק אתכם ידעתי מכל משפחות האדמה על כן אפקד עליכם את כל עונתיכם "],"query":"030003002"},{"canonical":"Amos 3:3","passages":["הילכו שנים יחדו בלתי אם נועדו "],"query":"030003003"},{"canonical":"Amos 3:4","passages":["הישאג אריה ביער וטרף אין לו היתן כפיר קולו ממענתו בלתי אם לכד "],"query":"030003004"},{"canonical":"Amos 3:5","passages":["התפל צפור על פח הארץ ומוקש אין לה היעלה פח מן האדמה ולכוד לא ילכוד "],"query":"030003005"},{"canonical":"Amos 3:6","passages":["אם יתקע שופר בעיר ועם לא יחרדו אם תהיה רעה בעיר ויהוה לא עשה "],"query":"030003006"},{"canonical":"Amos 3:7","passages":["כי לא יעשה אדני יהוה דבר כי אם גלה סודו אל עבדיו הנביאים "],"query":"030003007"},{"canonical":"Amos 3:8","passages":["אריה שאג מי לא יירא אדני יהוה דבר מי לא ינבא "],"query":"030003008"},{"canonical":"Amos 3:9","passages":["השמיעו על ארמנות באשדוד ועל ארמנות בארץ מצרים ואמרו האספו על הרי שמרון וראו מהומת רבות בתוכה ועשוקים בקרבה "],"query":"030003009"},{"canonical":"Amos 3:10","passages":["ולא ידעו עשות נכחה נאם יהוה האוצרים חמס ושד בארמנותיהם פ"],"query":"030003010"},{"canonical":"Amos 3:11","passages":["לכן כה אמר אדני יהוה צר וסביב הארץ והורד ממך עזך ונבזו ארמנותיך "],"query":"030003011"},{"canonical":"Amos 3:12","passages":["כה אמר יהוה כאשר יציל הרעה מפי הארי שתי כרעים או בדל אזן כן ינצלו בני ישראל הישבים בשמרון בפאת מטה ובדמשק ערש "],"query":"030003012"},{"canonical":"Amos 3:13","passages":["שמעו והעידו בבית יעקב נאם אדני יהוה אלהי הצבאות "],"query":"030003013"},{"canonical":"Amos 3:14","passages":["כי ביום פקדי פשעי ישראל עליו ופקדתי על מזבחות בית אל ונגדעו קרנות המזבח ונפלו לארץ "],"query":"030003014"},{"canonical":"Amos 3:15","passages":["והכיתי בית החרף על בית הקיץ ואבדו בתי השן וספו בתים רבים נאם יהוה  ס "],"query":"030003015"}]}