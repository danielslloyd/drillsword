{"query":"017007","verses":[{},{"canonical":"Esther 7:1","passages":["ויבא המלך והמן לשתות עם אסתר המלכה "],"query":"017007001"},{"canonical":"Esther 7:2","passages":["ויאמר המלך לאסתר גם ביום השני במשתה היין מה שאלתך אסתר המלכה ותנתן לך ומה בקשתך עד חצי המלכות ותעש "],"query":"017007002"},{"canonical":"Esther 7:3","passages":["ותען אסתר המלכה ותאמר אם מצאתי חן בעיניך המלך ואם על המלך טוב תנתן לי נפשי בשאלתי ועמי בבקשתי "],"query":"017007003"},{"canonical":"Esther 7:4","passages":["כי נמכרנו אני ועמי להשמיד להרוג ולאבד ואלו לעבדים ולשפחות נמכרנו החרשתי כי אין הצר שוה בנזק המלך  ס "],"query":"017007004"},{"canonical":"Esther 7:5","passages":["ויאמר המלך אחשורוש ויאמר לאסתר המלכה מי הוא זה ואי זה הוא אשר מלאו לבו לעשות כן "],"query":"017007005"},{"canonical":"Esther 7:6","passages":["ותאמר אסתר איש צר ואויב המן הרע הזה והמן נבעת מלפני המלך והמלכה "],"query":"017007006"},{"canonical":"Esther 7:7","passages":["והמלך קם בחמתו ממשתה היין אל גנת הביתן והמן עמד לבקש על נפשו מאסתר המלכה כי ראה כי כלתה אליו הרעה מאת המלך "],"query":"017007007"},{"canonical":"Esther 7:8","passages":["והמלך שב מגנת הביתן אל בית משתה היין והמן נפל על המטה אשר אסתר עליה ויאמר המלך הגם לכבוש את המלכה עמי בבית הדבר יצא מפי המלך ופני המן חפו  ס "],"query":"017007008"},{"canonical":"Esther 7:9","passages":["ויאמר חרבונה אחד מן הסריסים לפני המלך גם הנה העץ אשר עשה המן למרדכי אשר דבר טוב על המלך עמד בבית המן גבה חמשים אמה ויאמר המלך תלהו עליו "],"query":"017007009"},{"canonical":"Esther 7:10","passages":["ויתלו את המן על העץ אשר הכין למרדכי וחמת המלך שככה פ"],"query":"017007010"}]}