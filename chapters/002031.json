{"query":"002031","verses":[{},{"canonical":"Exodus 31:1","passages":["וידבר יהוה אל משה לאמר "],"query":"002031001"},{"canonical":"Exodus 31:2","passages":["ראה קראתי בשם בצלאל בן אורי בן חור למטה יהודה "],"query":"002031002"},{"canonical":"Exodus 31:3","passages":["ואמלא אתו רוח אלהים בחכמה ובתבונה ובדעת ובכל מלאכה "],"query":"002031003"},{"canonical":"Exodus 31:4","passages":["לחשב מחשבת לעשות בזהב ובכסף ובנחשת "],"query":"002031004"},{"canonical":"Exodus 31:5","passages":["ובחרשת אבן למלאת ובחרשת עץ לעשות בכל מלאכה "],"query":"002031005"},{"canonical":"Exodus 31:6","passages":["ואני הנה נתתי אתו את אהליאב בן אחיסמך למטה דן ובלב כל חכם לב נתתי חכמה ועשו את כל אשר צויתך "],"query":"002031006"},{"canonical":"Exodus 31:7","passages":["את אהל מועד ואת הארן לעדת ואת הכפרת אשר עליו ואת כל כלי האהל "],"query":"002031007"},{"canonical":"Exodus 31:8","passages":["ואת השלחן ואת כליו ואת המנרה הטהרה ואת כל כליה ואת מזבח הקטרת "],"query":"002031008"},{"canonical":"Exodus 31:9","passages":["ואת מזבח העלה ואת כל כליו ואת הכיור ואת כנו "],"query":"002031009"},{"canonical":"Exodus 31:10","passages":["ואת בגדי השרד ואת בגדי הקדש לאהרן הכהן ואת בגדי בניו לכהן "],"query":"002031010"},{"canonical":"Exodus 31:11","passages":["ואת שמן המשחה ואת קטרת הסמים לקדש ככל אשר צויתך יעשו פ"],"query":"002031011"},{"canonical":"Exodus 31:12","passages":["ויאמר יהוה אל משה לאמר "],"query":"002031012"},{"canonical":"Exodus 31:13","passages":["ואתה דבר אל בני ישראל לאמר אך את שבתתי תשמרו כי אות הוא ביני וביניכם לדרתיכם לדעת כי אני יהוה מקדשכם "],"query":"002031013"},{"canonical":"Exodus 31:14","passages":["ושמרתם את השבת כי קדש הוא לכם מחלליה מות יומת כי כל העשה בה מלאכה ונכרתה הנפש ההוא מקרב עמיה "],"query":"002031014"},{"canonical":"Exodus 31:15","passages":["ששת ימים יעשה מלאכה וביום השביעי שבת שבתון קדש ליהוה כל העשה מלאכה ביום השבת מות יומת "],"query":"002031015"},{"canonical":"Exodus 31:16","passages":["ושמרו בני ישראל את השבת לעשות את השבת לדרתם ברית עולם "],"query":"002031016"},{"canonical":"Exodus 31:17","passages":["ביני ובין בני ישראל אות הוא לעלם כי ששת ימים עשה יהוה את השמים ואת הארץ וביום השביעי שבת וינפש  ס "],"query":"002031017"},{"canonical":"Exodus 31:18","passages":["ויתן אל משה ככלתו לדבר אתו בהר סיני שני לחת העדת לחת אבן כתבים באצבע אלהים "],"query":"002031018"}]}