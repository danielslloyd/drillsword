{"query":"023028","verses":[{},{"canonical":"Isaiah 28:1","passages":["הוי עטרת גאות שכרי אפרים וציץ נבל צבי תפארתו אשר על ראש גיא שמנים הלומי יין "],"query":"023028001"},{"canonical":"Isaiah 28:2","passages":["הנה חזק ואמץ לאדני כזרם ברד שער קטב כזרם מים כבירים שטפים הניח לארץ ביד "],"query":"023028002"},{"canonical":"Isaiah 28:3","passages":["ברגלים תרמסנה עטרת גאות שכורי אפרים "],"query":"023028003"},{"canonical":"Isaiah 28:4","passages":["והיתה ציצת נבל צבי תפארתו אשר על ראש גיא שמנים כבכורה בטרם קיץ אשר יראה הראה אותה בעודה בכפו יבלענה  ס "],"query":"023028004"},{"canonical":"Isaiah 28:5","passages":["ביום ההוא יהיה יהוה צבאות לעטרת צבי ולצפירת תפארה לשאר עמו "],"query":"023028005"},{"canonical":"Isaiah 28:6","passages":["ולרוח משפט ליושב על המשפט ולגבורה משיבי מלחמה שערה  ס "],"query":"023028006"},{"canonical":"Isaiah 28:7","passages":["וגם אלה ביין שגו ובשכר תעו כהן ונביא שגו בשכר נבלעו מן היין תעו מן השכר שגו בראה פקו פליליה "],"query":"023028007"},{"canonical":"Isaiah 28:8","passages":["כי כל שלחנות מלאו קיא צאה בלי מקום  ס "],"query":"023028008"},{"canonical":"Isaiah 28:9","passages":["את מי יורה דעה ואת מי יבין שמועה גמולי מחלב עתיקי משדים "],"query":"023028009"},{"canonical":"Isaiah 28:10","passages":["כי צו לצו צו לצו קו לקו קו לקו זעיר שם זעיר שם "],"query":"023028010"},{"canonical":"Isaiah 28:11","passages":["כי בלעגי שפה ובלשון אחרת ידבר אל העם הזה "],"query":"023028011"},{"canonical":"Isaiah 28:12","passages":["אשר אמר אליהם זאת המנוחה הניחו לעיף וזאת המרגעה ולא אבוא שמוע "],"query":"023028012"},{"canonical":"Isaiah 28:13","passages":["והיה להם דבר יהוה צו לצו צו לצו קו לקו קו לקו זעיר שם זעיר שם למען ילכו וכשלו אחור ונשברו ונוקשו ונלכדו פ"],"query":"023028013"},{"canonical":"Isaiah 28:14","passages":["לכן שמעו דבר יהוה אנשי לצון משלי העם הזה אשר בירושל͏ם "],"query":"023028014"},{"canonical":"Isaiah 28:15","passages":["כי אמרתם כרתנו ברית את מות ועם שאול עשינו חזה  ס "],"query":"023028015"},{"canonical":"Isaiah 28:16","passages":["לכן כה אמר אדני יהוה הנני יסד בציון אבן אבן בחן פנת יקרת מוסד מוסד המאמין לא יחיש "],"query":"023028016"},{"canonical":"Isaiah 28:17","passages":["ושמתי משפט לקו וצדקה למשקלת ויעה ברד מחסה כזב וסתר מים ישטפו "],"query":"023028017"},{"canonical":"Isaiah 28:18","passages":["וכפר בריתכם את מות וחזותכם את שאול לא תקום שוט שוטף כי יעבר והייתם לו למרמס "],"query":"023028018"},{"canonical":"Isaiah 28:19","passages":["מדי עברו יקח אתכם כי בבקר בבקר יעבר ביום ובלילה והיה רק זועה הבין שמועה "],"query":"023028019"},{"canonical":"Isaiah 28:20","passages":["כי קצר המצע מהשתרע והמסכה צרה כהתכנס "],"query":"023028020"},{"canonical":"Isaiah 28:21","passages":["כי כהר פרצים יקום יהוה כעמק בגבעון ירגז לעשות מעשהו זר מעשהו ולעבד עבדתו נכריה עבדתו "],"query":"023028021"},{"canonical":"Isaiah 28:22","passages":["ועתה אל תתלוצצו פן יחזקו מוסריכם כי כלה ונחרצה שמעתי מאת אדני יהוה צבאות על כל הארץ "],"query":"023028022"},{"canonical":"Isaiah 28:23","passages":["האזינו ושמעו קולי הקשיבו ושמעו אמרתי "],"query":"023028023"},{"canonical":"Isaiah 28:24","passages":["הכל היום יחרש החרש לזרע יפתח וישדד אדמתו "],"query":"023028024"},{"canonical":"Isaiah 28:25","passages":["הלוא אם שוה פניה והפיץ קצח וכמן יזרק ושם חטה שורה ושערה נסמן וכסמת גבלתו "],"query":"023028025"},{"canonical":"Isaiah 28:26","passages":["ויסרו למשפט אלהיו יורנו "],"query":"023028026"},{"canonical":"Isaiah 28:27","passages":["כי לא בחרוץ יודש קצח ואופן עגלה על כמן יוסב כי במטה יחבט קצח וכמן בשבט "],"query":"023028027"},{"canonical":"Isaiah 28:28","passages":["לחם יודק כי לא לנצח אדוש ידושנו והמם גלגל עגלתו ופרשיו לא ידקנו "],"query":"023028028"},{"canonical":"Isaiah 28:29","passages":["גם זאת מעם יהוה צבאות יצאה הפליא עצה הגדיל תושיה  ס "],"query":"023028029"}]}