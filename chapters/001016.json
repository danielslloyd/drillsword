{"query":"001016","verses":[{},{"canonical":"Genesis 16:1","passages":["ושרי אשת אברם לא ילדה לו ולה שפחה מצרית ושמה הגר "],"query":"001016001"},{"canonical":"Genesis 16:2","passages":["ותאמר שרי אל אברם הנה נא עצרני יהוה מלדת בא נא אל שפחתי אולי אבנה ממנה וישמע אברם לקול שרי "],"query":"001016002"},{"canonical":"Genesis 16:3","passages":["ותקח שרי אשת אברם את הגר המצרית שפחתה מקץ עשר שנים לשבת אברם בארץ כנען ותתן אתה לאברם אישה לו לאשה "],"query":"001016003"},{"canonical":"Genesis 16:4","passages":["ויבא אל הגר ותהר ותרא כי הרתה ותקל גברתה בעיניה "],"query":"001016004"},{"canonical":"Genesis 16:5","passages":["ותאמר שרי אל אברם חמסי עליך אנכי נתתי שפחתי בחיקך ותרא כי הרתה ואקל בעיניה ישפט יהוה ביני וביניך "],"query":"001016005"},{"canonical":"Genesis 16:6","passages":["ויאמר אברם אל שרי הנה שפחתך בידך עשי לה הטוב בעיניך ותענה שרי ותברח מפניה "],"query":"001016006"},{"canonical":"Genesis 16:7","passages":["וימצאה מלאך יהוה על עין המים במדבר על העין בדרך שור "],"query":"001016007"},{"canonical":"Genesis 16:8","passages":["ויאמר הגר שפחת שרי אי מזה באת ואנה תלכי ותאמר מפני שרי גברתי אנכי ברחת "],"query":"001016008"},{"canonical":"Genesis 16:9","passages":["ויאמר לה מלאך יהוה שובי אל גברתך והתעני תחת ידיה "],"query":"001016009"},{"canonical":"Genesis 16:10","passages":["ויאמר לה מלאך יהוה הרבה ארבה את זרעך ולא יספר מרב "],"query":"001016010"},{"canonical":"Genesis 16:11","passages":["ויאמר לה מלאך יהוה הנך הרה וילדת בן וקראת שמו ישמעאל כי שמע יהוה אל עניך "],"query":"001016011"},{"canonical":"Genesis 16:12","passages":["והוא יהיה פרא אדם ידו בכל ויד כל בו ועל פני כל אחיו ישכן "],"query":"001016012"},{"canonical":"Genesis 16:13","passages":["ותקרא שם יהוה הדבר אליה אתה אל ראי כי א͏מרה הגם הלם ראיתי אחרי ראי "],"query":"001016013"},{"canonical":"Genesis 16:14","passages":["על כן קרא לבאר באר לחי ראי הנה בין קדש ובין ברד "],"query":"001016014"},{"canonical":"Genesis 16:15","passages":["ותלד הגר לאברם בן ויקרא אברם שם בנו אשר ילדה הגר ישמעאל "],"query":"001016015"},{"canonical":"Genesis 16:16","passages":["ואברם בן שמנים שנה ושש שנים בלדת הגר את ישמעאל לאברם  ס "],"query":"001016016"}]}