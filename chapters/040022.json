{"query":"040022","verses":[{},{"canonical":"Matthew 22:1","passages":["Καὶ ἀποκριθεὶς ὁ Ἰησοῦς πάλιν εἶπεν  ⸂ἐν παραβολαῖς αὐτοῖς⸃  λέγων·  "],"query":"040022001"},{"canonical":"Matthew 22:2","passages":["Ὡμοιώθη ἡ βασιλεία τῶν οὐρανῶν ἀνθρώπῳ βασιλεῖ,  ὅστις ἐποίησεν γάμους τῷ υἱῷ αὐτοῦ.  "],"query":"040022002"},{"canonical":"Matthew 22:3","passages":["καὶ ἀπέστειλεν τοὺς δούλους αὐτοῦ καλέσαι τοὺς κεκλημένους εἰς τοὺς γάμους,  καὶ οὐκ ἤθελον ἐλθεῖν.  "],"query":"040022003"},{"canonical":"Matthew 22:4","passages":["πάλιν ἀπέστειλεν ἄλλους δούλους λέγων·  Εἴπατε τοῖς κεκλημένοις·  Ἰδοὺ τὸ ἄριστόν μου  ⸀ἡτοίμακα,  οἱ ταῦροί μου καὶ τὰ σιτιστὰ τεθυμένα,  καὶ πάντα ἕτοιμα·  δεῦτε εἰς τοὺς γάμους.  "],"query":"040022004"},{"canonical":"Matthew 22:5","passages":["οἱ δὲ ἀμελήσαντες ἀπῆλθον,   ⸀ὃς μὲν εἰς τὸν ἴδιον ἀγρόν,   ⸁ὃς δὲ  ⸀ἐπὶ τὴν ἐμπορίαν αὐτοῦ·  "],"query":"040022005"},{"canonical":"Matthew 22:6","passages":["οἱ δὲ λοιποὶ κρατήσαντες τοὺς δούλους αὐτοῦ ὕβρισαν καὶ ἀπέκτειναν.  "],"query":"040022006"},{"canonical":"Matthew 22:7","passages":[" ⸂ὁ δὲ βασιλεὺς⸃  ὠργίσθη,  καὶ πέμψας τὰ στρατεύματα αὐτοῦ ἀπώλεσεν τοὺς φονεῖς ἐκείνους καὶ τὴν πόλιν αὐτῶν ἐνέπρησεν.  "],"query":"040022007"},{"canonical":"Matthew 22:8","passages":["τότε λέγει τοῖς δούλοις αὐτοῦ·  Ὁ μὲν γάμος ἕτοιμός ἐστιν,  οἱ δὲ κεκλημένοι οὐκ ἦσαν ἄξιοι·  "],"query":"040022008"},{"canonical":"Matthew 22:9","passages":["πορεύεσθε οὖν ἐπὶ τὰς διεξόδους τῶν ὁδῶν,  καὶ ὅσους  ⸀ἐὰν εὕρητε καλέσατε εἰς τοὺς γάμους.  "],"query":"040022009"},{"canonical":"Matthew 22:10","passages":["καὶ ἐξελθόντες οἱ δοῦλοι ἐκεῖνοι εἰς τὰς ὁδοὺς συνήγαγον πάντας  ⸀οὓς εὗρον,  πονηρούς τε καὶ ἀγαθούς·  καὶ ἐπλήσθη ὁ  ⸀γάμος ἀνακειμένων.  "],"query":"040022010"},{"canonical":"Matthew 22:11","passages":["εἰσελθὼν δὲ ὁ βασιλεὺς θεάσασθαι τοὺς ἀνακειμένους εἶδεν ἐκεῖ ἄνθρωπον οὐκ ἐνδεδυμένον ἔνδυμα γάμου·  "],"query":"040022011"},{"canonical":"Matthew 22:12","passages":["καὶ λέγει αὐτῷ·  Ἑταῖρε,  πῶς εἰσῆλθες ὧδε μὴ ἔχων ἔνδυμα γάμου;  ὁ δὲ ἐφιμώθη.  "],"query":"040022012"},{"canonical":"Matthew 22:13","passages":["τότε  ⸂ὁ βασιλεὺς εἶπεν⸃  τοῖς διακόνοις·  Δήσαντες αὐτοῦ πόδας καὶ χεῖρας  ⸂ἐκβάλετε αὐτὸν⸃  εἰς τὸ σκότος τὸ ἐξώτερον·  ἐκεῖ ἔσται ὁ κλαυθμὸς καὶ ὁ βρυγμὸς τῶν ὀδόντων.  "],"query":"040022013"},{"canonical":"Matthew 22:14","passages":["πολλοὶ γάρ εἰσιν κλητοὶ ὀλίγοι δὲ ἐκλεκτοί.  "],"query":"040022014"},{"canonical":"Matthew 22:15","passages":["Τότε πορευθέντες οἱ Φαρισαῖοι συμβούλιον ἔλαβον ὅπως αὐτὸν παγιδεύσωσιν ἐν λόγῳ.  "],"query":"040022015"},{"canonical":"Matthew 22:16","passages":["καὶ ἀποστέλλουσιν αὐτῷ τοὺς μαθητὰς αὐτῶν μετὰ τῶν Ἡρῳδιανῶν  ⸀λέγοντες·  Διδάσκαλε,  οἴδαμεν ὅτι ἀληθὴς εἶ καὶ τὴν ὁδὸν τοῦ θεοῦ ἐν ἀληθείᾳ διδάσκεις,  καὶ οὐ μέλει σοι περὶ οὐδενός,  οὐ γὰρ βλέπεις εἰς πρόσωπον ἀνθρώπων·  "],"query":"040022016"},{"canonical":"Matthew 22:17","passages":["εἰπὸν οὖν ἡμῖν τί σοι δοκεῖ·  ἔξεστιν δοῦναι κῆνσον Καίσαρι ἢ οὔ;  "],"query":"040022017"},{"canonical":"Matthew 22:18","passages":["γνοὺς δὲ ὁ Ἰησοῦς τὴν πονηρίαν αὐτῶν εἶπεν·  Τί με πειράζετε,  ὑποκριταί;  "],"query":"040022018"},{"canonical":"Matthew 22:19","passages":["ἐπιδείξατέ μοι τὸ νόμισμα τοῦ κήνσου.  οἱ δὲ προσήνεγκαν αὐτῷ δηνάριον.  "],"query":"040022019"},{"canonical":"Matthew 22:20","passages":["καὶ λέγει αὐτοῖς·  Τίνος ἡ εἰκὼν αὕτη καὶ ἡ ἐπιγραφή;  "],"query":"040022020"},{"canonical":"Matthew 22:21","passages":["λέγουσιν  ⸀αὐτῷ·  Καίσαρος.  τότε λέγει αὐτοῖς·  Ἀπόδοτε οὖν τὰ Καίσαρος Καίσαρι καὶ τὰ τοῦ θεοῦ τῷ θεῷ.  "],"query":"040022021"},{"canonical":"Matthew 22:22","passages":["καὶ ἀκούσαντες ἐθαύμασαν,  καὶ ἀφέντες αὐτὸν ἀπῆλθαν.  "],"query":"040022022"},{"canonical":"Matthew 22:23","passages":["Ἐν ἐκείνῃ τῇ ἡμέρᾳ προσῆλθον αὐτῷ Σαδδουκαῖοι,   ⸀λέγοντες μὴ εἶναι ἀνάστασιν,  καὶ ἐπηρώτησαν αὐτὸν "],"query":"040022023"},{"canonical":"Matthew 22:24","passages":["λέγοντες·  Διδάσκαλε,  Μωϋσῆς εἶπεν·  Ἐάν τις ἀποθάνῃ μὴ ἔχων τέκνα,  ἐπιγαμβρεύσει ὁ ἀδελφὸς αὐτοῦ τὴν γυναῖκα αὐτοῦ καὶ ἀναστήσει σπέρμα τῷ ἀδελφῷ αὐτοῦ.  "],"query":"040022024"},{"canonical":"Matthew 22:25","passages":["ἦσαν δὲ παρ’ ἡμῖν ἑπτὰ ἀδελφοί·  καὶ ὁ πρῶτος  ⸀γήμας ἐτελεύτησεν,  καὶ μὴ ἔχων σπέρμα ἀφῆκεν τὴν γυναῖκα αὐτοῦ τῷ ἀδελφῷ αὐτοῦ·  "],"query":"040022025"},{"canonical":"Matthew 22:26","passages":["ὁμοίως καὶ ὁ δεύτερος καὶ ὁ τρίτος,  ἕως τῶν ἑπτά·  "],"query":"040022026"},{"canonical":"Matthew 22:27","passages":["ὕστερον δὲ πάντων ἀπέθανεν  ⸀ἡ γυνή.  "],"query":"040022027"},{"canonical":"Matthew 22:28","passages":["ἐν τῇ  ⸂ἀναστάσει οὖν⸃  τίνος τῶν ἑπτὰ ἔσται γυνή;  πάντες γὰρ ἔσχον αὐτήν.  "],"query":"040022028"},{"canonical":"Matthew 22:29","passages":["Ἀποκριθεὶς δὲ ὁ Ἰησοῦς εἶπεν αὐτοῖς·  Πλανᾶσθε μὴ εἰδότες τὰς γραφὰς μηδὲ τὴν δύναμιν τοῦ θεοῦ·  "],"query":"040022029"},{"canonical":"Matthew 22:30","passages":["ἐν γὰρ τῇ ἀναστάσει οὔτε γαμοῦσιν οὔτε  ⸀γαμίζονται,  ἀλλ’ ὡς ἄγγελοι  ⸀θεοῦ ἐν  ⸀τῷ οὐρανῷ εἰσιν·  "],"query":"040022030"},{"canonical":"Matthew 22:31","passages":["περὶ δὲ τῆς ἀναστάσεως τῶν νεκρῶν οὐκ ἀνέγνωτε τὸ ῥηθὲν ὑμῖν ὑπὸ τοῦ θεοῦ λέγοντος·  "],"query":"040022031"},{"canonical":"Matthew 22:32","passages":["Ἐγώ εἰμι ὁ θεὸς Ἀβραὰμ καὶ ὁ θεὸς Ἰσαὰκ καὶ ὁ θεὸς Ἰακώβ;  οὐκ ἔστιν  ⸂ὁ θεὸς⸃  νεκρῶν ἀλλὰ ζώντων.  "],"query":"040022032"},{"canonical":"Matthew 22:33","passages":["καὶ ἀκούσαντες οἱ ὄχλοι ἐξεπλήσσοντο ἐπὶ τῇ διδαχῇ αὐτοῦ.  "],"query":"040022033"},{"canonical":"Matthew 22:34","passages":["Οἱ δὲ Φαρισαῖοι ἀκούσαντες ὅτι ἐφίμωσεν τοὺς Σαδδουκαίους συνήχθησαν ἐπὶ τὸ αὐτό.  "],"query":"040022034"},{"canonical":"Matthew 22:35","passages":["καὶ ἐπηρώτησεν εἷς ἐξ αὐτῶν νομικὸς πειράζων  ⸀αὐτόν·  "],"query":"040022035"},{"canonical":"Matthew 22:36","passages":["Διδάσκαλε,  ποία ἐντολὴ μεγάλη ἐν τῷ νόμῳ;  "],"query":"040022036"},{"canonical":"Matthew 22:37","passages":["ὁ  ⸀δὲ ἔφη αὐτῷ·  Ἀγαπήσεις κύριον τὸν θεόν σου ἐν ὅλῃ  ⸀τῇ καρδίᾳ σου καὶ ἐν ὅλῃ  ⸁τῇ ψυχῇ σου καὶ ἐν ὅλῃ τῇ διανοίᾳ σου·  "],"query":"040022037"},{"canonical":"Matthew 22:38","passages":["αὕτη ἐστὶν  ⸂ἡ μεγάλη καὶ πρώτη⸃  ἐντολή.  "],"query":"040022038"},{"canonical":"Matthew 22:39","passages":["Δευτέρα  ⸀δὲ ὁμοία  ⸀αὐτῇ·  Ἀγαπήσεις τὸν πλησίον σου ὡς σεαυτόν.  "],"query":"040022039"},{"canonical":"Matthew 22:40","passages":["ἐν ταύταις ταῖς δυσὶν ἐντολαῖς ὅλος ὁ νόμος  ⸂κρέμαται καὶ οἱ προφῆται⸃.  "],"query":"040022040"},{"canonical":"Matthew 22:41","passages":["Συνηγμένων δὲ τῶν Φαρισαίων ἐπηρώτησεν αὐτοὺς ὁ Ἰησοῦς "],"query":"040022041"},{"canonical":"Matthew 22:42","passages":["λέγων·  Τί ὑμῖν δοκεῖ περὶ τοῦ χριστοῦ;  τίνος υἱός ἐστιν;  λέγουσιν αὐτῷ·  Τοῦ Δαυίδ.  "],"query":"040022042"},{"canonical":"Matthew 22:43","passages":["λέγει αὐτοῖς·  Πῶς οὖν Δαυὶδ ἐν πνεύματι  ⸂καλεῖ αὐτὸν κύριον⸃  λέγων·  "],"query":"040022043"},{"canonical":"Matthew 22:44","passages":[" ⸀Εἶπεν κύριος τῷ κυρίῳ μου·  Κάθου ἐκ δεξιῶν μου ἕως ἂν θῶ τοὺς ἐχθρούς σου  ⸀ὑποκάτω τῶν ποδῶν σου;  "],"query":"040022044"},{"canonical":"Matthew 22:45","passages":["εἰ οὖν Δαυὶδ καλεῖ αὐτὸν κύριον,  πῶς υἱὸς αὐτοῦ ἐστιν;  "],"query":"040022045"},{"canonical":"Matthew 22:46","passages":["καὶ οὐδεὶς ἐδύνατο  ⸂ἀποκριθῆναι αὐτῷ⸃  λόγον,  οὐδὲ ἐτόλμησέν τις ἀπ’ ἐκείνης τῆς ἡμέρας ἐπερωτῆσαι αὐτὸν οὐκέτι.  "],"query":"040022046"}]}