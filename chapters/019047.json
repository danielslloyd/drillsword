{"query":"019047","verses":[{},{"canonical":"Psalm 47:1","passages":["למנצח לבני קרח מזמור "],"query":"019047001"},{"canonical":"Psalm 47:2","passages":["כל העמים תקעו כף הריעו לאלהים בקול רנה "],"query":"019047002"},{"canonical":"Psalm 47:3","passages":["כי יהוה עליון נורא מלך גדול על כל הארץ "],"query":"019047003"},{"canonical":"Psalm 47:4","passages":["ידבר עמים תחתינו ולאמים תחת רגלינו "],"query":"019047004"},{"canonical":"Psalm 47:5","passages":["יבחר לנו את נחלתנו את גאון יעקב אשר אהב סלה "],"query":"019047005"},{"canonical":"Psalm 47:6","passages":["עלה אלהים בתרועה יהוה בקול שופר "],"query":"019047006"},{"canonical":"Psalm 47:7","passages":["זמרו אלהים זמרו זמרו למלכנו זמרו "],"query":"019047007"},{"canonical":"Psalm 47:8","passages":["כי מלך כל הארץ אלהים זמרו משכיל "],"query":"019047008"},{"canonical":"Psalm 47:9","passages":["מלך אלהים על גוים אלהים ישב על כסא קדשו "],"query":"019047009"},{"canonical":"Psalm 47:10","passages":["נדיבי עמים נאספו עם אלהי אברהם כי לאלהים מגני ארץ מאד נעלה "],"query":"019047010"}]}