{"query":"058012","verses":[{},{"canonical":"Hebrews 12:1","passages":["Τοιγαροῦν καὶ ἡμεῖς,  τοσοῦτον ἔχοντες περικείμενον ἡμῖν νέφος μαρτύρων,  ὄγκον ἀποθέμενοι πάντα καὶ τὴν εὐπερίστατον ἁμαρτίαν,  δι’ ὑπομονῆς τρέχωμεν τὸν προκείμενον ἡμῖν ἀγῶνα,  "],"query":"058012001"},{"canonical":"Hebrews 12:2","passages":["ἀφορῶντες εἰς τὸν τῆς πίστεως ἀρχηγὸν καὶ τελειωτὴν Ἰησοῦν,  ὃς ἀντὶ τῆς προκειμένης αὐτῷ χαρᾶς ὑπέμεινεν σταυρὸν αἰσχύνης καταφρονήσας,  ἐν δεξιᾷ τε τοῦ θρόνου τοῦ θεοῦ κεκάθικεν.  "],"query":"058012002"},{"canonical":"Hebrews 12:3","passages":["Ἀναλογίσασθε γὰρ τὸν τοιαύτην ὑπομεμενηκότα ὑπὸ τῶν ἁμαρτωλῶν εἰς  ⸀ἑαυτοὺς ἀντιλογίαν,  ἵνα μὴ κάμητε ταῖς ψυχαῖς ὑμῶν ἐκλυόμενοι.  "],"query":"058012003"},{"canonical":"Hebrews 12:4","passages":["οὔπω μέχρις αἵματος ἀντικατέστητε πρὸς τὴν ἁμαρτίαν ἀνταγωνιζόμενοι,  "],"query":"058012004"},{"canonical":"Hebrews 12:5","passages":["καὶ ἐκλέλησθε τῆς παρακλήσεως,  ἥτις ὑμῖν ὡς υἱοῖς διαλέγεται,  Υἱέ μου,  μὴ ὀλιγώρει παιδείας κυρίου,  μηδὲ ἐκλύου ὑπ’ αὐτοῦ ἐλεγχόμενος·  "],"query":"058012005"},{"canonical":"Hebrews 12:6","passages":["ὃν γὰρ ἀγαπᾷ κύριος παιδεύει,  μαστιγοῖ δὲ πάντα υἱὸν ὃν παραδέχεται.  "],"query":"058012006"},{"canonical":"Hebrews 12:7","passages":["εἰς παιδείαν ὑπομένετε·  ὡς υἱοῖς ὑμῖν προσφέρεται ὁ θεός·  τίς  ⸀γὰρ υἱὸς ὃν οὐ παιδεύει πατήρ;  "],"query":"058012007"},{"canonical":"Hebrews 12:8","passages":["εἰ δὲ χωρίς ἐστε παιδείας ἧς μέτοχοι γεγόνασι πάντες,  ἄρα νόθοι  ⸂καὶ οὐχ υἱοί ἐστε⸃.  "],"query":"058012008"},{"canonical":"Hebrews 12:9","passages":["εἶτα τοὺς μὲν τῆς σαρκὸς ἡμῶν πατέρας εἴχομεν παιδευτὰς καὶ ἐνετρεπόμεθα·  οὐ  ⸀πολὺ μᾶλλον ὑποταγησόμεθα τῷ πατρὶ τῶν πνευμάτων καὶ ζήσομεν;  "],"query":"058012009"},{"canonical":"Hebrews 12:10","passages":["οἱ μὲν γὰρ πρὸς ὀλίγας ἡμέρας κατὰ τὸ δοκοῦν αὐτοῖς ἐπαίδευον,  ὁ δὲ ἐπὶ τὸ συμφέρον εἰς τὸ μεταλαβεῖν τῆς ἁγιότητος αὐτοῦ.  "],"query":"058012010"},{"canonical":"Hebrews 12:11","passages":["πᾶσα  ⸀δὲ παιδεία πρὸς μὲν τὸ παρὸν οὐ δοκεῖ χαρᾶς εἶναι ἀλλὰ λύπης,  ὕστερον δὲ καρπὸν εἰρηνικὸν τοῖς δι’ αὐτῆς γεγυμνασμένοις ἀποδίδωσιν δικαιοσύνης.  "],"query":"058012011"},{"canonical":"Hebrews 12:12","passages":["Διὸ τὰς παρειμένας χεῖρας καὶ τὰ παραλελυμένα γόνατα ἀνορθώσατε,  "],"query":"058012012"},{"canonical":"Hebrews 12:13","passages":["καὶ τροχιὰς ὀρθὰς  ⸀ποιεῖτε τοῖς ποσὶν ὑμῶν,  ἵνα μὴ τὸ χωλὸν ἐκτραπῇ,  ἰαθῇ δὲ μᾶλλον.  "],"query":"058012013"},{"canonical":"Hebrews 12:14","passages":["Εἰρήνην διώκετε μετὰ πάντων,  καὶ τὸν ἁγιασμόν,  οὗ χωρὶς οὐδεὶς ὄψεται τὸν κύριον,  "],"query":"058012014"},{"canonical":"Hebrews 12:15","passages":["ἐπισκοποῦντες μή τις ὑστερῶν ἀπὸ τῆς χάριτος τοῦ θεοῦ,  μή τις ῥίζα πικρίας ἄνω φύουσα ἐνοχλῇ καὶ  ⸂δι’ αὐτῆς⸃  μιανθῶσιν  ⸀πολλοί,  "],"query":"058012015"},{"canonical":"Hebrews 12:16","passages":["μή τις πόρνος ἢ βέβηλος ὡς Ἠσαῦ,  ὃς ἀντὶ βρώσεως μιᾶς ἀπέδετο τὰ πρωτοτόκια  ⸀ἑαυτοῦ.  "],"query":"058012016"},{"canonical":"Hebrews 12:17","passages":["ἴστε γὰρ ὅτι καὶ μετέπειτα θέλων κληρονομῆσαι τὴν εὐλογίαν ἀπεδοκιμάσθη,  μετανοίας γὰρ τόπον οὐχ εὗρεν,  καίπερ μετὰ δακρύων ἐκζητήσας αὐτήν.  "],"query":"058012017"},{"canonical":"Hebrews 12:18","passages":["Οὐ γὰρ προσεληλύθατε  ⸀ψηλαφωμένῳ καὶ κεκαυμένῳ πυρὶ καὶ γνόφῳ καὶ  ⸀ζόφῳ καὶ θυέλλῃ "],"query":"058012018"},{"canonical":"Hebrews 12:19","passages":["καὶ σάλπιγγος ἤχῳ καὶ φωνῇ ῥημάτων,  ἧς οἱ ἀκούσαντες παρῃτήσαντο  ⸀μὴ προστεθῆναι αὐτοῖς λόγον·  "],"query":"058012019"},{"canonical":"Hebrews 12:20","passages":["οὐκ ἔφερον γὰρ τὸ διαστελλόμενον·  Κἂν θηρίον θίγῃ τοῦ ὄρους,  λιθοβοληθήσεται·  "],"query":"058012020"},{"canonical":"Hebrews 12:21","passages":["καί,  οὕτω φοβερὸν ἦν τὸ φανταζόμενον,  Μωϋσῆς εἶπεν·  Ἔκφοβός εἰμι καὶ ἔντρομος.  "],"query":"058012021"},{"canonical":"Hebrews 12:22","passages":["ἀλλὰ προσεληλύθατε Σιὼν ὄρει καὶ πόλει θεοῦ ζῶντος,  Ἰερουσαλὴμ ἐπουρανίῳ,  καὶ μυριάσιν ἀγγέλων,  πανηγύρει "],"query":"058012022"},{"canonical":"Hebrews 12:23","passages":["καὶ ἐκκλησίᾳ πρωτοτόκων  ⸂ἀπογεγραμμένων ἐν οὐρανοῖς⸃,  καὶ κριτῇ θεῷ πάντων,  καὶ πνεύμασι δικαίων τετελειωμένων,  "],"query":"058012023"},{"canonical":"Hebrews 12:24","passages":["καὶ διαθήκης νέας μεσίτῃ Ἰησοῦ,  καὶ αἵματι ῥαντισμοῦ κρεῖττον λαλοῦντι παρὰ τὸν Ἅβελ.  "],"query":"058012024"},{"canonical":"Hebrews 12:25","passages":["Βλέπετε μὴ παραιτήσησθε τὸν λαλοῦντα·  εἰ γὰρ ἐκεῖνοι οὐκ  ⸀ἐξέφυγον  ⸂ἐπὶ γῆς παραιτησάμενοι τὸν⸃  χρηματίζοντα,   ⸀πολὺ μᾶλλον ἡμεῖς οἱ τὸν ἀπ’ οὐρανῶν ἀποστρεφόμενοι·  "],"query":"058012025"},{"canonical":"Hebrews 12:26","passages":["οὗ ἡ φωνὴ τὴν γῆν ἐσάλευσεν τότε,  νῦν δὲ ἐπήγγελται λέγων·  Ἔτι ἅπαξ ἐγὼ  ⸀σείσω οὐ μόνον τὴν γῆν ἀλλὰ καὶ τὸν οὐρανόν.  "],"query":"058012026"},{"canonical":"Hebrews 12:27","passages":["τὸ δὲ Ἔτι ἅπαξ δηλοῖ  ⸂τῶν σαλευομένων⸃  μετάθεσιν ὡς πεποιημένων,  ἵνα μείνῃ τὰ μὴ σαλευόμενα.  "],"query":"058012027"},{"canonical":"Hebrews 12:28","passages":["διὸ βασιλείαν ἀσάλευτον παραλαμβάνοντες ἔχωμεν χάριν,  δι’ ἧς  ⸀λατρεύωμεν εὐαρέστως τῷ θεῷ μετὰ  ⸂εὐλαβείας καὶ δέους⸃,  "],"query":"058012028"},{"canonical":"Hebrews 12:29","passages":["καὶ γὰρ ὁ θεὸς ἡμῶν πῦρ καταναλίσκον.  "],"query":"058012029"}]}