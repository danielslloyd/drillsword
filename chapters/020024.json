{"query":"020024","verses":[{},{"canonical":"Proverbs 24:1","passages":["אל תקנא באנשי רעה ואל תתאיו להיות אתם "],"query":"020024001"},{"canonical":"Proverbs 24:2","passages":["כי שד יהגה לבם ועמל שפתיהם תדברנה "],"query":"020024002"},{"canonical":"Proverbs 24:3","passages":["בחכמה יבנה בית ובתבונה יתכונן "],"query":"020024003"},{"canonical":"Proverbs 24:4","passages":["ובדעת חדרים ימלאו כל הון יקר ונעים "],"query":"020024004"},{"canonical":"Proverbs 24:5","passages":["גבר חכם בעוז ואיש דעת מאמץ כח "],"query":"020024005"},{"canonical":"Proverbs 24:6","passages":["כי בתחבלות תעשה לך מלחמה ותשועה ברב יועץ "],"query":"020024006"},{"canonical":"Proverbs 24:7","passages":["ראמות לאויל חכמות בשער לא יפתח פיהו "],"query":"020024007"},{"canonical":"Proverbs 24:8","passages":["מחשב להרע לו בעל מזמות יקראו "],"query":"020024008"},{"canonical":"Proverbs 24:9","passages":["זמת אולת חטאת ותועבת לאדם לץ "],"query":"020024009"},{"canonical":"Proverbs 24:10","passages":["התרפית ביום צרה צר כחכה "],"query":"020024010"},{"canonical":"Proverbs 24:11","passages":["הצל לקחים למות ומטים להרג אם תחשוך "],"query":"020024011"},{"canonical":"Proverbs 24:12","passages":["כי תאמר הן לא ידענו זה הלא תכן לבות הוא יבין ונצר נפשך הוא ידע והשיב לאדם כפעלו "],"query":"020024012"},{"canonical":"Proverbs 24:13","passages":["אכל בני דבש כי טוב ונפת מתוק על חכך "],"query":"020024013"},{"canonical":"Proverbs 24:14","passages":["כן דעה חכמה לנפשך אם מצאת ויש אחרית ותקותך לא תכרת פ"],"query":"020024014"},{"canonical":"Proverbs 24:15","passages":["אל תארב רשע לנוה צדיק אל תשדד רבצו "],"query":"020024015"},{"canonical":"Proverbs 24:16","passages":["כי שבע יפול צדיק וקם ורשעים יכשלו ברעה "],"query":"020024016"},{"canonical":"Proverbs 24:17","passages":["בנפל אויבך אל תשמח ובכשלו אל יגל לבך "],"query":"020024017"},{"canonical":"Proverbs 24:18","passages":["פן יראה יהוה ורע בעיניו והשיב מעליו אפו "],"query":"020024018"},{"canonical":"Proverbs 24:19","passages":["אל תתחר במרעים אל תקנא ברשעים "],"query":"020024019"},{"canonical":"Proverbs 24:20","passages":["כי לא תהיה אחרית לרע נר רשעים ידעך "],"query":"020024020"},{"canonical":"Proverbs 24:21","passages":["ירא את יהוה בני ומלך עם שונים אל תתערב "],"query":"020024021"},{"canonical":"Proverbs 24:22","passages":["כי פתאם יקום אידם ופיד שניהם מי יודע  ס "],"query":"020024022"},{"canonical":"Proverbs 24:23","passages":["גם אלה לחכמים הכר פנים במשפט בל טוב "],"query":"020024023"},{"canonical":"Proverbs 24:24","passages":["אמר לרשע צדיק אתה יקבהו עמים יזעמוהו לאמים "],"query":"020024024"},{"canonical":"Proverbs 24:25","passages":["ולמוכיחים ינעם ועליהם תבוא ברכת טוב "],"query":"020024025"},{"canonical":"Proverbs 24:26","passages":["שפתים ישק משיב דברים נכחים "],"query":"020024026"},{"canonical":"Proverbs 24:27","passages":["הכן בחוץ מלאכתך ועתדה בשדה לך אחר ובנית ביתך פ"],"query":"020024027"},{"canonical":"Proverbs 24:28","passages":["אל תהי עד חנם ברעך והפתית בשפתיך "],"query":"020024028"},{"canonical":"Proverbs 24:29","passages":["אל תאמר כאשר עשה לי כן אעשה לו אשיב לאיש כפעלו "],"query":"020024029"},{"canonical":"Proverbs 24:30","passages":["על שדה איש עצל עברתי ועל כרם אדם חסר לב "],"query":"020024030"},{"canonical":"Proverbs 24:31","passages":["והנה עלה כלו קמשנים כסו פניו חרלים וגדר אבניו נהרסה "],"query":"020024031"},{"canonical":"Proverbs 24:32","passages":["ואחזה אנכי אשית לבי ראיתי לקחתי מוסר "],"query":"020024032"},{"canonical":"Proverbs 24:33","passages":["מעט שנות מעט תנומות מעט חבק ידים לשכב "],"query":"020024033"},{"canonical":"Proverbs 24:34","passages":["ובא מתהלך רישך ומחסריך כאיש מגן פ"],"query":"020024034"}]}