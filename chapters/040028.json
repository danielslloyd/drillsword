{"query":"040028","verses":[{},{"canonical":"Matthew 28:1","passages":["Ὀψὲ δὲ σαββάτων,  τῇ ἐπιφωσκούσῃ εἰς μίαν σαββάτων,  ἦλθεν  ⸀Μαριὰμ ἡ Μαγδαληνὴ καὶ ἡ ἄλλη Μαρία θεωρῆσαι τὸν τάφον.  "],"query":"040028001"},{"canonical":"Matthew 28:2","passages":["καὶ ἰδοὺ σεισμὸς ἐγένετο μέγας·  ἄγγελος γὰρ κυρίου καταβὰς ἐξ οὐρανοῦ  ⸀καὶ προσελθὼν ἀπεκύλισε τὸν  ⸀λίθον καὶ ἐκάθητο ἐπάνω αὐτοῦ.  "],"query":"040028002"},{"canonical":"Matthew 28:3","passages":["ἦν δὲ ἡ εἰδέα αὐτοῦ  ⸀ὡς ἀστραπὴ καὶ τὸ ἔνδυμα αὐτοῦ λευκὸν ὡς χιών.  "],"query":"040028003"},{"canonical":"Matthew 28:4","passages":["ἀπὸ δὲ τοῦ φόβου αὐτοῦ ἐσείσθησαν οἱ τηροῦντες καὶ ἐγενήθησαν  ⸀ὡς νεκροί.  "],"query":"040028004"},{"canonical":"Matthew 28:5","passages":["ἀποκριθεὶς δὲ ὁ ἄγγελος εἶπεν ταῖς γυναιξίν·  Μὴ φοβεῖσθε ὑμεῖς,  οἶδα γὰρ ὅτι Ἰησοῦν τὸν ἐσταυρωμένον ζητεῖτε·  "],"query":"040028005"},{"canonical":"Matthew 28:6","passages":["οὐκ ἔστιν ὧδε,  ἠγέρθη γὰρ καθὼς εἶπεν·  δεῦτε ἴδετε τὸν τόπον ὅπου  ⸀ἔκειτο·  "],"query":"040028006"},{"canonical":"Matthew 28:7","passages":["καὶ ταχὺ πορευθεῖσαι εἴπατε τοῖς μαθηταῖς αὐτοῦ ὅτι Ἠγέρθη ἀπὸ τῶν νεκρῶν,  καὶ ἰδοὺ προάγει ὑμᾶς εἰς τὴν Γαλιλαίαν,  ἐκεῖ αὐτὸν ὄψεσθε·  ἰδοὺ εἶπον ὑμῖν.  "],"query":"040028007"},{"canonical":"Matthew 28:8","passages":["καὶ  ⸀ἀπελθοῦσαι ταχὺ ἀπὸ τοῦ μνημείου μετὰ φόβου καὶ χαρᾶς μεγάλης ἔδραμον ἀπαγγεῖλαι τοῖς μαθηταῖς αὐτοῦ.  "],"query":"040028008"},{"canonical":"Matthew 28:9","passages":[" ⸀καὶ  ⸀ἰδοὺ Ἰησοῦς  ⸀ὑπήντησεν αὐταῖς λέγων·  Χαίρετε·  αἱ δὲ προσελθοῦσαι ἐκράτησαν αὐτοῦ τοὺς πόδας καὶ προσεκύνησαν αὐτῷ.  "],"query":"040028009"},{"canonical":"Matthew 28:10","passages":["τότε λέγει αὐταῖς ὁ Ἰησοῦς·  Μὴ φοβεῖσθε·  ὑπάγετε ἀπαγγείλατε τοῖς ἀδελφοῖς μου ἵνα ἀπέλθωσιν εἰς τὴν Γαλιλαίαν,  κἀκεῖ με ὄψονται.  "],"query":"040028010"},{"canonical":"Matthew 28:11","passages":["Πορευομένων δὲ αὐτῶν ἰδού τινες τῆς κουστωδίας ἐλθόντες εἰς τὴν πόλιν ἀπήγγειλαν τοῖς ἀρχιερεῦσιν ἅπαντα τὰ γενόμενα.  "],"query":"040028011"},{"canonical":"Matthew 28:12","passages":["καὶ συναχθέντες μετὰ τῶν πρεσβυτέρων συμβούλιόν τε λαβόντες ἀργύρια ἱκανὰ ἔδωκαν τοῖς στρατιώταις "],"query":"040028012"},{"canonical":"Matthew 28:13","passages":["λέγοντες·  Εἴπατε ὅτι Οἱ μαθηταὶ αὐτοῦ νυκτὸς ἐλθόντες ἔκλεψαν αὐτὸν ἡμῶν κοιμωμένων·  "],"query":"040028013"},{"canonical":"Matthew 28:14","passages":["καὶ ἐὰν ἀκουσθῇ τοῦτο  ⸀ἐπὶ τοῦ ἡγεμόνος,  ἡμεῖς πείσομεν  ⸀αὐτὸν καὶ ὑμᾶς ἀμερίμνους ποιήσομεν.  "],"query":"040028014"},{"canonical":"Matthew 28:15","passages":["οἱ δὲ λαβόντες  ⸀τὰ ἀργύρια ἐποίησαν ὡς ἐδιδάχθησαν.  Καὶ διεφημίσθη ὁ λόγος οὗτος παρὰ Ἰουδαίοις μέχρι τῆς σήμερον  ⸀ἡμέρας.  "],"query":"040028015"},{"canonical":"Matthew 28:16","passages":["Οἱ δὲ ἕνδεκα μαθηταὶ ἐπορεύθησαν εἰς τὴν Γαλιλαίαν εἰς τὸ ὄρος οὗ ἐτάξατο αὐτοῖς ὁ Ἰησοῦς,  "],"query":"040028016"},{"canonical":"Matthew 28:17","passages":["καὶ ἰδόντες αὐτὸν  ⸀προσεκύνησαν,  οἱ δὲ ἐδίστασαν.  "],"query":"040028017"},{"canonical":"Matthew 28:18","passages":["καὶ προσελθὼν ὁ Ἰησοῦς ἐλάλησεν αὐτοῖς λέγων·  Ἐδόθη μοι πᾶσα ἐξουσία ἐν οὐρανῷ καὶ ἐπὶ  ⸀τῆς γῆς·  "],"query":"040028018"},{"canonical":"Matthew 28:19","passages":["πορευθέντες  ⸀οὖν μαθητεύσατε πάντα τὰ ἔθνη,   ⸀βαπτίζοντες αὐτοὺς εἰς τὸ ὄνομα τοῦ πατρὸς καὶ τοῦ υἱοῦ καὶ τοῦ ἁγίου πνεύματος,  "],"query":"040028019"},{"canonical":"Matthew 28:20","passages":["διδάσκοντες αὐτοὺς τηρεῖν πάντα ὅσα ἐνετειλάμην ὑμῖν·  καὶ ἰδοὺ ἐγὼ μεθ’ ὑμῶν εἰμι πάσας τὰς ἡμέρας ἕως τῆς συντελείας τοῦ  ⸀αἰῶνος.  "],"query":"040028020"}]}