{"query":"019135","verses":[{},{"canonical":"Psalm 135:1","passages":["הללו יה הללו את שם יהוה ה͏ללו עבדי יהוה "],"query":"019135001"},{"canonical":"Psalm 135:2","passages":["שעמדים בבית יהוה בחצרות בית אלהינו "],"query":"019135002"},{"canonical":"Psalm 135:3","passages":["הללו יה כי טוב יהוה זמרו לשמו כי נעים "],"query":"019135003"},{"canonical":"Psalm 135:4","passages":["כי יעקב בחר לו יה ישראל לסגלתו "],"query":"019135004"},{"canonical":"Psalm 135:5","passages":["כי אני ידעתי כי גדול יהוה ואדנינו מכל אלהים "],"query":"019135005"},{"canonical":"Psalm 135:6","passages":["כל אשר חפץ יהוה עשה בשמים ובארץ בימים וכל תהומות "],"query":"019135006"},{"canonical":"Psalm 135:7","passages":["מעלה נשאים מקצה הארץ ברקים למטר עשה מוצא רוח מאוצרותיו "],"query":"019135007"},{"canonical":"Psalm 135:8","passages":["שהכה בכורי מצרים מאדם עד בהמה "],"query":"019135008"},{"canonical":"Psalm 135:9","passages":["שלח אתות ומפתים בתוככי מצרים בפרעה ובכל עבדיו "],"query":"019135009"},{"canonical":"Psalm 135:10","passages":["שהכה גוים רבים והרג מלכים עצומים "],"query":"019135010"},{"canonical":"Psalm 135:11","passages":["לסיחון מלך האמרי ולעוג מלך הבשן ולכל ממלכות כנען "],"query":"019135011"},{"canonical":"Psalm 135:12","passages":["ונתן ארצם נחלה נחלה לישראל עמו "],"query":"019135012"},{"canonical":"Psalm 135:13","passages":["יהוה שמך לעולם יהוה זכרך לדר ודר "],"query":"019135013"},{"canonical":"Psalm 135:14","passages":["כי ידין יהוה עמו ועל עבדיו יתנחם "],"query":"019135014"},{"canonical":"Psalm 135:15","passages":["עצבי הגוים כסף וזהב מעשה ידי אדם "],"query":"019135015"},{"canonical":"Psalm 135:16","passages":["פה להם ולא ידברו עינים להם ולא יראו "],"query":"019135016"},{"canonical":"Psalm 135:17","passages":["אזנים להם ולא יאזינו אף אין יש רוח בפיהם "],"query":"019135017"},{"canonical":"Psalm 135:18","passages":["כמוהם יהיו עשיהם כל אשר בטח בהם "],"query":"019135018"},{"canonical":"Psalm 135:19","passages":["בית ישראל ברכו את יהוה בית אהרן ברכו את יהוה "],"query":"019135019"},{"canonical":"Psalm 135:20","passages":["בית הלוי ברכו את יהוה יראי יהוה ברכו את יהוה "],"query":"019135020"},{"canonical":"Psalm 135:21","passages":["ברוך יהוה מציון שכן ירושלם הללו יה "],"query":"019135021"}]}