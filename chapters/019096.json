{"query":"019096","verses":[{},{"canonical":"Psalm 96:1","passages":["שירו ליהוה שיר חדש שירו ליהוה כל הארץ "],"query":"019096001"},{"canonical":"Psalm 96:2","passages":["שירו ליהוה ברכו שמו בשרו מיום ליום ישועתו "],"query":"019096002"},{"canonical":"Psalm 96:3","passages":["ספרו בגוים כבודו בכל העמים נפלאותיו "],"query":"019096003"},{"canonical":"Psalm 96:4","passages":["כי גדול יהוה ומהלל מאד נורא הוא על כל אלהים "],"query":"019096004"},{"canonical":"Psalm 96:5","passages":["כי כל אלהי העמים אלילים ויהוה שמים עשה "],"query":"019096005"},{"canonical":"Psalm 96:6","passages":["הוד והדר לפניו עז ותפארת במקדשו "],"query":"019096006"},{"canonical":"Psalm 96:7","passages":["הבו ליהוה משפחות עמים הבו ליהוה כבוד ועז "],"query":"019096007"},{"canonical":"Psalm 96:8","passages":["הבו ליהוה כבוד שמו שאו מנחה ובאו לחצרותיו "],"query":"019096008"},{"canonical":"Psalm 96:9","passages":["השתחוו ליהוה בהדרת קדש חילו מפניו כל הארץ "],"query":"019096009"},{"canonical":"Psalm 96:10","passages":["אמרו בגוים יהוה מלך אף תכון תבל בל תמוט ידין עמים במישרים "],"query":"019096010"},{"canonical":"Psalm 96:11","passages":["ישמחו השמים ותגל הארץ ירעם הים ומלאו "],"query":"019096011"},{"canonical":"Psalm 96:12","passages":["יעלז שדי וכל אשר בו אז ירננו כל עצי יער "],"query":"019096012"},{"canonical":"Psalm 96:13","passages":["לפני יהוה כי בא כי בא לשפט הארץ ישפט תבל בצדק ועמים באמונתו "],"query":"019096013"}]}