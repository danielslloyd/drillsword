{"query":"005032","verses":[{},{"canonical":"Deuteronomy 32:1","passages":["האזינו השמים ואדברה ותשמע הארץ אמרי פי "],"query":"005032001"},{"canonical":"Deuteronomy 32:2","passages":["יערף כמטר לקחי תזל כטל אמרתי כשעירם עלי דשא וכרביבים עלי עשב "],"query":"005032002"},{"canonical":"Deuteronomy 32:3","passages":["כי שם יהוה אקרא הבו גדל לאלהינו "],"query":"005032003"},{"canonical":"Deuteronomy 32:4","passages":["הצור תמים פעלו כי כל דרכיו משפט אל אמונה ואין עול צדיק וישר הוא "],"query":"005032004"},{"canonical":"Deuteronomy 32:5","passages":["שחת לו לא בניו מומם דור עקש ופתלתל "],"query":"005032005"},{"canonical":"Deuteronomy 32:6","passages":["ה ליהוה תגמלו זאת עם נבל ולא חכם הלוא הוא אביך קנך הוא עשך ויכננך "],"query":"005032006"},{"canonical":"Deuteronomy 32:7","passages":["זכר ימות עולם בינו שנות דור ודור שאל אביך ויגדך זקניך ויאמרו לך "],"query":"005032007"},{"canonical":"Deuteronomy 32:8","passages":["בהנחל עליון גוים בהפרידו בני אדם יצב גבלת עמים למספר בני ישראל "],"query":"005032008"},{"canonical":"Deuteronomy 32:9","passages":["כי חלק יהוה עמו יעקב חבל נחלתו "],"query":"005032009"},{"canonical":"Deuteronomy 32:10","passages":["ימצאהו בארץ מדבר ובתהו ילל ישמן יסבבנהו יבוננהו יצרנהו כאישון עינו "],"query":"005032010"},{"canonical":"Deuteronomy 32:11","passages":["כנשר יעיר קנו על גוזליו ירחף יפרש כנפיו יקחהו ישאהו על אברתו "],"query":"005032011"},{"canonical":"Deuteronomy 32:12","passages":["יהוה בדד ינחנו ואין עמו אל נכר "],"query":"005032012"},{"canonical":"Deuteronomy 32:13","passages":["ירכבהו על במתי ארץ ויאכל תנובת שדי וינקהו דבש מסלע ושמן מחלמיש צור "],"query":"005032013"},{"canonical":"Deuteronomy 32:14","passages":["חמאת בקר וחלב צאן עם חלב כרים ואילים בני בשן ועתודים עם חלב כליות חטה ודם ענב תשתה חמר "],"query":"005032014"},{"canonical":"Deuteronomy 32:15","passages":["וישמן ישרון ויבעט שמנת עבית כשית ויטש אלוה עשהו וינבל צור ישעתו "],"query":"005032015"},{"canonical":"Deuteronomy 32:16","passages":["יקנאהו בזרים בתועבת יכעיסהו "],"query":"005032016"},{"canonical":"Deuteronomy 32:17","passages":["יזבחו לשדים לא אלה אלהים לא ידעום חדשים מקרב באו לא שערום אבתיכם "],"query":"005032017"},{"canonical":"Deuteronomy 32:18","passages":["צור ילדך תשי ותשכח אל מחללך "],"query":"005032018"},{"canonical":"Deuteronomy 32:19","passages":["וירא יהוה וינאץ מכעס בניו ובנתיו "],"query":"005032019"},{"canonical":"Deuteronomy 32:20","passages":["ויאמר אסתירה פני מהם אראה מה אחריתם כי דור תהפכת המה בנים לא אמן בם "],"query":"005032020"},{"canonical":"Deuteronomy 32:21","passages":["הם קנאוני בלא אל כעסוני בהבליהם ואני אקניאם בלא עם בגוי נבל אכעיסם "],"query":"005032021"},{"canonical":"Deuteronomy 32:22","passages":["כי אש קדחה באפי ותיקד עד שאול תחתית ותאכל ארץ ויבלה ותלהט מוסדי הרים "],"query":"005032022"},{"canonical":"Deuteronomy 32:23","passages":["אספה עלימו רעות חצי אכלה בם "],"query":"005032023"},{"canonical":"Deuteronomy 32:24","passages":["מזי רעב ולחמי רשף וקטב מרירי ושן בהמות אשלח בם עם חמת זחלי עפר "],"query":"005032024"},{"canonical":"Deuteronomy 32:25","passages":["מחוץ תשכל חרב ומחדרים אימה גם בחור גם בתולה יונק עם איש שיבה "],"query":"005032025"},{"canonical":"Deuteronomy 32:26","passages":["אמרתי אפאיהם אשביתה מאנוש זכרם "],"query":"005032026"},{"canonical":"Deuteronomy 32:27","passages":["לולי כעס אויב אגור פן ינכרו צרימו פן יאמרו ידינו רמה ולא יהוה פעל כל זאת "],"query":"005032027"},{"canonical":"Deuteronomy 32:28","passages":["כי גוי אבד עצות המה ואין בהם תבונה "],"query":"005032028"},{"canonical":"Deuteronomy 32:29","passages":["לו חכמו ישכילו זאת יבינו לאחריתם "],"query":"005032029"},{"canonical":"Deuteronomy 32:30","passages":["איכה ירדף אחד אלף ושנים יניסו רבבה אם לא כי צורם מכרם ויהוה הסגירם "],"query":"005032030"},{"canonical":"Deuteronomy 32:31","passages":["כי לא כצורנו צורם ואיבינו פלילים "],"query":"005032031"},{"canonical":"Deuteronomy 32:32","passages":["כי מגפן סדם גפנם ומשדמת עמרה ענבמו ענבי רוש אשכלת מררת למו "],"query":"005032032"},{"canonical":"Deuteronomy 32:33","passages":["חמת תנינם יינם וראש פתנים אכזר "],"query":"005032033"},{"canonical":"Deuteronomy 32:34","passages":["הלא הוא כמס עמדי חתם באוצרתי "],"query":"005032034"},{"canonical":"Deuteronomy 32:35","passages":["לי נקם ושלם לעת תמוט רגלם כי קרוב יום אידם וחש עתדת למו "],"query":"005032035"},{"canonical":"Deuteronomy 32:36","passages":["כי ידין יהוה עמו ועל עבדיו יתנחם כי יראה כי אזלת יד ואפס עצור ועזוב "],"query":"005032036"},{"canonical":"Deuteronomy 32:37","passages":["ואמר אי אלהימו צור חסיו בו "],"query":"005032037"},{"canonical":"Deuteronomy 32:38","passages":["אשר חלב זבחימו יאכלו ישתו יין נסיכם יקומו ויעזרכם יהי עליכם סתרה "],"query":"005032038"},{"canonical":"Deuteronomy 32:39","passages":["ראו עתה כי אני אני הוא ואין אלהים עמדי אני אמית ואחיה מחצתי ואני ארפא ואין מידי מציל "],"query":"005032039"},{"canonical":"Deuteronomy 32:40","passages":["כי אשא אל שמים ידי ואמרתי חי אנכי לעלם "],"query":"005032040"},{"canonical":"Deuteronomy 32:41","passages":["אם שנותי ברק חרבי ותאחז במשפט ידי אשיב נקם לצרי ולמשנאי אשלם "],"query":"005032041"},{"canonical":"Deuteronomy 32:42","passages":["אשכיר חצי מדם וחרבי תאכל בשר מדם חלל ושביה מראש פרעות אויב "],"query":"005032042"},{"canonical":"Deuteronomy 32:43","passages":["הרנינו גוים עמו כי דם עבדיו יקום ונקם ישיב לצריו וכפר אדמתו עמו פ"],"query":"005032043"},{"canonical":"Deuteronomy 32:44","passages":["ויבא משה וידבר את כל דברי השירה הזאת באזני העם הוא והושע בן נון "],"query":"005032044"},{"canonical":"Deuteronomy 32:45","passages":["ויכל משה לדבר את כל הדברים האלה אל כל ישראל "],"query":"005032045"},{"canonical":"Deuteronomy 32:46","passages":["ויאמר אלהם שימו לבבכם לכל הדברים אשר אנכי מעיד בכם היום אשר תצום את בניכם לשמר לעשות את כל דברי התורה הזאת "],"query":"005032046"},{"canonical":"Deuteronomy 32:47","passages":["כי לא דבר רק הוא מכם כי הוא חייכם ובדבר הזה תאריכו ימים על האדמה אשר אתם עברים את הירדן שמה לרשתה פ"],"query":"005032047"},{"canonical":"Deuteronomy 32:48","passages":["וידבר יהוה אל משה בעצם היום הזה לאמר "],"query":"005032048"},{"canonical":"Deuteronomy 32:49","passages":["עלה אל הר העברים הזה הר נבו אשר בארץ מואב אשר על פני ירחו וראה את ארץ כנען אשר אני נתן לבני ישראל לאחזה "],"query":"005032049"},{"canonical":"Deuteronomy 32:50","passages":["ומת בהר אשר אתה עלה שמה והאסף אל עמיך כ͏אשר מת אהרן אחיך בהר ההר ויאסף אל עמיו "],"query":"005032050"},{"canonical":"Deuteronomy 32:51","passages":["על אשר מעלתם בי בתוך בני ישראל במי מריבת קדש מדבר צן על אשר לא קדשתם אותי בתוך בני ישראל "],"query":"005032051"},{"canonical":"Deuteronomy 32:52","passages":["כי מנגד תראה את הארץ ושמה לא תבוא אל הארץ אשר אני נתן לבני ישראל פ"],"query":"005032052"}]}