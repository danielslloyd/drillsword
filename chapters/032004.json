{"query":"032004","verses":[{},{"canonical":"Jonah 4:1","passages":["וירע אל יונה רעה גדולה ויחר לו "],"query":"032004001"},{"canonical":"Jonah 4:2","passages":["ויתפלל אל יהוה ויאמר אנה יהוה הלוא זה דברי עד היותי על אדמתי על כן קדמתי לברח תרשישה כי ידעתי כי אתה אל חנון ורחום ארך אפים ורב חסד ונחם על הרעה "],"query":"032004002"},{"canonical":"Jonah 4:3","passages":["ועתה יהוה קח נא את נפשי ממני כי טוב מותי מחיי  ס "],"query":"032004003"},{"canonical":"Jonah 4:4","passages":["ויאמר יהוה ההיטב חרה לך "],"query":"032004004"},{"canonical":"Jonah 4:5","passages":["ויצא יונה מן העיר וישב מקדם לעיר ויעש לו שם סכה וישב תחתיה בצל עד אשר יראה מה יהיה בעיר "],"query":"032004005"},{"canonical":"Jonah 4:6","passages":["וימן יהוה אלהים קיקיון ויעל מעל ליונה להיות צל על ראשו להציל לו מרעתו וישמח יונה על הק͏יקיון שמחה גדולה "],"query":"032004006"},{"canonical":"Jonah 4:7","passages":["וימן האלהים תולעת בעלות השחר למחרת ותך את הקיקיון וייבש "],"query":"032004007"},{"canonical":"Jonah 4:8","passages":["ויהי כזרח השמש וימן אלהים רוח קדים חרישית ותך השמש על ראש יונה ויתעלף וישאל את נפשו למות ויאמר טוב מותי מחיי "],"query":"032004008"},{"canonical":"Jonah 4:9","passages":["ויאמר אלהים אל יונה ההיטב חרה לך על הקיקיון ויאמר היטב חרה לי עד מות "],"query":"032004009"},{"canonical":"Jonah 4:10","passages":["ויאמר יהוה אתה חסת על הקיקיון אשר לא עמלת בו ולא גדלתו שבן לילה היה ובן לילה אבד "],"query":"032004010"},{"canonical":"Jonah 4:11","passages":["ואני לא אחוס על נינוה העיר הגדולה אשר יש בה הרבה משתים עשרה רבו אדם אשר לא ידע בין ימינו לשמאלו ובהמה רבה "],"query":"032004011"}]}