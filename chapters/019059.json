{"query":"019059","verses":[{},{"canonical":"Psalm 59:1","passages":["למנצח אל תשחת לדוד מכתם בשלח שאול וישמרו את הבית להמיתו "],"query":"019059001"},{"canonical":"Psalm 59:2","passages":["הצילני מאיבי אלהי ממתקוממי תשגבני "],"query":"019059002"},{"canonical":"Psalm 59:3","passages":["הצילני מפעלי און ומאנשי דמים הושיעני "],"query":"019059003"},{"canonical":"Psalm 59:4","passages":["כי הנה ארבו לנפשי יגורו עלי עזים לא פשעי ולא חטאתי יהוה "],"query":"019059004"},{"canonical":"Psalm 59:5","passages":["בלי עון ירוצון ויכוננו עורה לקראתי וראה "],"query":"019059005"},{"canonical":"Psalm 59:6","passages":["ואתה יהוה אלהים צבאות אלהי ישראל הקיצה לפקד כל הגוים אל תחן כל בגדי און סלה "],"query":"019059006"},{"canonical":"Psalm 59:7","passages":["ישובו לערב יהמו ככלב ויסובבו עיר "],"query":"019059007"},{"canonical":"Psalm 59:8","passages":["הנה יביעון בפיהם חרבות בשפתותיהם כי מי שמע "],"query":"019059008"},{"canonical":"Psalm 59:9","passages":["ואתה יהוה תשחק למו תלעג לכל גוים "],"query":"019059009"},{"canonical":"Psalm 59:10","passages":["עזו אליך אשמרה כי אלהים משגבי "],"query":"019059010"},{"canonical":"Psalm 59:11","passages":["אלהי חסדי יקדמני אלהים יראני בשררי "],"query":"019059011"},{"canonical":"Psalm 59:12","passages":["אל תהרגם פן ישכחו עמי הניעמו בחילך והורידמו מגננו אדני "],"query":"019059012"},{"canonical":"Psalm 59:13","passages":["חטאת פימו דבר שפתימו וילכדו בגאונם ומאלה ומכחש יספרו "],"query":"019059013"},{"canonical":"Psalm 59:14","passages":["כלה בחמה כלה ואינמו וידעו כי אלהים משל ביעקב לאפסי הארץ סלה "],"query":"019059014"},{"canonical":"Psalm 59:15","passages":["וישובו לערב יהמו ככלב ויסובבו עיר "],"query":"019059015"},{"canonical":"Psalm 59:16","passages":["המה יניעון לאכל אם לא ישבעו וילינו "],"query":"019059016"},{"canonical":"Psalm 59:17","passages":["ואני אשיר עזך וארנן לבקר חסדך כי היית משגב לי ומנוס ביום צר לי "],"query":"019059017"},{"canonical":"Psalm 59:18","passages":["עזי אליך אזמרה כי אלהים משגבי אלהי חסדי "],"query":"019059018"}]}