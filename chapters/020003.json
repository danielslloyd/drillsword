{"query":"020003","verses":[{},{"canonical":"Proverbs 3:1","passages":["בני תורתי אל תשכח ומצותי יצר לבך "],"query":"020003001"},{"canonical":"Proverbs 3:2","passages":["כי ארך ימים ושנות חיים ושלום יוסיפו לך "],"query":"020003002"},{"canonical":"Proverbs 3:3","passages":["חסד ואמת אל יעזבך קשרם על גרגרותיך כתבם על לוח לבך "],"query":"020003003"},{"canonical":"Proverbs 3:4","passages":["ומצא חן ושכל טוב בעיני אלהים ואדם פ"],"query":"020003004"},{"canonical":"Proverbs 3:5","passages":["בטח אל יהוה בכל לבך ואל בינתך אל תשען "],"query":"020003005"},{"canonical":"Proverbs 3:6","passages":["בכל דרכיך דעהו והוא יישר ארחתיך "],"query":"020003006"},{"canonical":"Proverbs 3:7","passages":["אל תהי חכם בעיניך ירא את יהוה וסור מרע "],"query":"020003007"},{"canonical":"Proverbs 3:8","passages":["רפאות תהי לשרך ושקוי לעצמותיך "],"query":"020003008"},{"canonical":"Proverbs 3:9","passages":["כבד את יהוה מהונך ומראשית כל תבואתך "],"query":"020003009"},{"canonical":"Proverbs 3:10","passages":["וימלאו אסמיך שבע ותירוש יקביך יפרצו פ"],"query":"020003010"},{"canonical":"Proverbs 3:11","passages":["מוסר יהוה בני אל תמאס ואל תקץ בתוכחתו "],"query":"020003011"},{"canonical":"Proverbs 3:12","passages":["כי את אשר יאהב יהוה יוכיח וכאב את בן ירצה "],"query":"020003012"},{"canonical":"Proverbs 3:13","passages":["אשרי אדם מצא חכמה ואדם יפיק תבונה "],"query":"020003013"},{"canonical":"Proverbs 3:14","passages":["כי טוב סחרה מסחר כסף ומחרוץ תבואתה "],"query":"020003014"},{"canonical":"Proverbs 3:15","passages":["יקרה היא מפנינים וכל חפציך לא ישוו בה "],"query":"020003015"},{"canonical":"Proverbs 3:16","passages":["ארך ימים בימינה בשמאולה עשר וכבוד "],"query":"020003016"},{"canonical":"Proverbs 3:17","passages":["דרכיה דרכי נעם וכל נתיבותיה שלום "],"query":"020003017"},{"canonical":"Proverbs 3:18","passages":["עץ חיים היא למחזיקים בה ותמכיה מאשר פ"],"query":"020003018"},{"canonical":"Proverbs 3:19","passages":["יהוה בחכמה יסד ארץ כונן שמים בתבונה "],"query":"020003019"},{"canonical":"Proverbs 3:20","passages":["בדעתו תהומות נבקעו ושחקים ירעפו טל "],"query":"020003020"},{"canonical":"Proverbs 3:21","passages":["בני אל ילזו מעיניך נצר תשיה ומזמה "],"query":"020003021"},{"canonical":"Proverbs 3:22","passages":["ויהיו חיים לנפשך וחן לגרגרתיך "],"query":"020003022"},{"canonical":"Proverbs 3:23","passages":["אז תלך לבטח דרכך ורגלך לא תגוף "],"query":"020003023"},{"canonical":"Proverbs 3:24","passages":["אם תשכב לא תפחד ושכבת וערבה שנתך "],"query":"020003024"},{"canonical":"Proverbs 3:25","passages":["אל תירא מפחד פתאם ומשאת רשעים כי תבא "],"query":"020003025"},{"canonical":"Proverbs 3:26","passages":["כי יהוה יהיה בכסלך ושמר רגלך מלכד "],"query":"020003026"},{"canonical":"Proverbs 3:27","passages":["אל תמנע טוב מבעליו בהיות לאל ידך לעשות "],"query":"020003027"},{"canonical":"Proverbs 3:28","passages":["אל תאמר לרעך לך ושוב ומחר אתן ויש אתך "],"query":"020003028"},{"canonical":"Proverbs 3:29","passages":["אל תחרש על רעך רעה והוא יושב לבטח אתך "],"query":"020003029"},{"canonical":"Proverbs 3:30","passages":["אל תריב עם אדם חנם אם לא גמלך רעה "],"query":"020003030"},{"canonical":"Proverbs 3:31","passages":["אל תקנא באיש חמס ואל תבחר בכל דרכיו "],"query":"020003031"},{"canonical":"Proverbs 3:32","passages":["כי תועבת יהוה נלוז ואת ישרים סודו "],"query":"020003032"},{"canonical":"Proverbs 3:33","passages":["מארת יהוה בבית רשע ונוה צדיקים יברך "],"query":"020003033"},{"canonical":"Proverbs 3:34","passages":["אם ללצים הוא יליץ ולענוים יתן חן "],"query":"020003034"},{"canonical":"Proverbs 3:35","passages":["כבוד חכמים ינחלו וכסילים מרים קלון פ"],"query":"020003035"}]}