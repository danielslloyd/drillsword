{"query":"001013","verses":[{},{"canonical":"Genesis 13:1","passages":["ויעל אברם ממצרים הוא ואשתו וכל אשר לו ולוט עמו הנגבה "],"query":"001013001"},{"canonical":"Genesis 13:2","passages":["ואברם כבד מאד במקנה בכסף ובזהב "],"query":"001013002"},{"canonical":"Genesis 13:3","passages":["וילך למסעיו מנגב ועד בית אל עד המקום אשר היה שם א͏הלו בתחלה בין בית אל ובין העי "],"query":"001013003"},{"canonical":"Genesis 13:4","passages":["אל מקום המזבח אשר עשה שם בראשנה ויקרא שם אברם בשם יהוה "],"query":"001013004"},{"canonical":"Genesis 13:5","passages":["וגם ללוט ההלך את אברם היה צאן ובקר ואהלים "],"query":"001013005"},{"canonical":"Genesis 13:6","passages":["ולא נשא אתם הארץ לשבת יחדו כי היה רכושם רב ולא יכלו לשבת יחדו "],"query":"001013006"},{"canonical":"Genesis 13:7","passages":["ו͏יהי ריב בין רעי מקנה אברם ובין רעי מקנה לוט והכנעני והפרזי אז ישב בארץ "],"query":"001013007"},{"canonical":"Genesis 13:8","passages":["ויאמר אברם אל לוט אל נא תהי מריבה ביני וביניך ובין רעי ובין רעיך כי אנשים אחים אנחנו "],"query":"001013008"},{"canonical":"Genesis 13:9","passages":["הלא כל הארץ לפניך הפרד נא מעלי אם השמאל ואימנה ואם הימין ואשמאילה "],"query":"001013009"},{"canonical":"Genesis 13:10","passages":["וישא לוט את עיניו וירא את כל ככר הירדן כי כלה משקה לפני שחת יהוה את סדם ואת עמרה כגן יהוה כארץ מצרים באכה צער "],"query":"001013010"},{"canonical":"Genesis 13:11","passages":["ויבחר לו לוט את כל ככר הירדן ויסע לוט מקדם ויפרדו איש מעל אחיו "],"query":"001013011"},{"canonical":"Genesis 13:12","passages":["אברם ישב בארץ כנען ולוט ישב בערי הככר ויאהל עד סדם "],"query":"001013012"},{"canonical":"Genesis 13:13","passages":["ואנשי סדם רעים וחטאים ליהוה מאד "],"query":"001013013"},{"canonical":"Genesis 13:14","passages":["ו͏יהוה אמר אל אברם אחרי הפרד לוט מ͏עמו שא נא עיניך וראה מן המקום אשר אתה שם צפנה ונגבה וקדמה וימה "],"query":"001013014"},{"canonical":"Genesis 13:15","passages":["כי את כל הארץ אשר אתה ראה לך אתננה ולזרעך עד עולם "],"query":"001013015"},{"canonical":"Genesis 13:16","passages":["ושמתי את זרעך כעפר הארץ אשר אם יוכל איש למנות את עפר הארץ גם זרעך ימנה "],"query":"001013016"},{"canonical":"Genesis 13:17","passages":["קום התהלך בארץ לארכה ולרחבה כי לך אתננה "],"query":"001013017"},{"canonical":"Genesis 13:18","passages":["ויאהל אברם ויבא וישב באלני ממרא אשר בחברון ויבן שם מזבח ל͏יהוה פ"],"query":"001013018"}]}