{"query":"019085","verses":[{},{"canonical":"Psalm 85:1","passages":["למנצח לבני קרח מזמור "],"query":"019085001"},{"canonical":"Psalm 85:2","passages":["רצית יהוה ארצך שבת שבית יעקב "],"query":"019085002"},{"canonical":"Psalm 85:3","passages":["נשאת עון עמך כסית כל חטאתם סלה "],"query":"019085003"},{"canonical":"Psalm 85:4","passages":["אספת כל עברתך השיבות מחרון אפך "],"query":"019085004"},{"canonical":"Psalm 85:5","passages":["שובנו אלהי ישענו והפר כעסך עמנו "],"query":"019085005"},{"canonical":"Psalm 85:6","passages":["הלעולם תאנף בנו תמשך אפך לדר ודר "],"query":"019085006"},{"canonical":"Psalm 85:7","passages":["ה͏לא אתה תשוב תחינו ועמך ישמחו בך "],"query":"019085007"},{"canonical":"Psalm 85:8","passages":["הראנו יהוה חסדך וישעך תתן לנו "],"query":"019085008"},{"canonical":"Psalm 85:9","passages":["אשמעה מה ידבר האל יהוה כי ידבר שלום אל עמו ואל חסידיו ואל ישובו לכסלה "],"query":"019085009"},{"canonical":"Psalm 85:10","passages":["אך קרוב ליראיו ישעו לשכן כבוד בארצנו "],"query":"019085010"},{"canonical":"Psalm 85:11","passages":["חסד ואמת נפגשו צדק ושלום נשקו "],"query":"019085011"},{"canonical":"Psalm 85:12","passages":["אמת מארץ תצמח וצדק משמים נשקף "],"query":"019085012"},{"canonical":"Psalm 85:13","passages":["גם יהוה יתן הטוב וארצנו תתן יבולה "],"query":"019085013"},{"canonical":"Psalm 85:14","passages":["צדק לפניו יהלך וישם לדרך פעמיו "],"query":"019085014"}]}