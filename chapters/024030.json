{"query":"024030","verses":[{},{"canonical":"Jeremiah 30:1","passages":["הדבר אשר היה אל ירמיהו מאת יהוה לאמר "],"query":"024030001"},{"canonical":"Jeremiah 30:2","passages":["כה אמר יהוה אלהי ישראל לאמר כתב לך את כל הדברים אשר דברתי אליך אל ספר "],"query":"024030002"},{"canonical":"Jeremiah 30:3","passages":["כי הנה ימים באים נאם יהוה ושבתי את שבות עמי ישראל ויהודה אמר יהוה והשבתים אל הארץ אשר נתתי לאבותם וירשוה פ"],"query":"024030003"},{"canonical":"Jeremiah 30:4","passages":["ואלה הדברים אשר דבר יהוה אל ישראל ואל יהודה "],"query":"024030004"},{"canonical":"Jeremiah 30:5","passages":["כי כה אמר יהוה קול חרדה שמענו פחד ואין שלום "],"query":"024030005"},{"canonical":"Jeremiah 30:6","passages":["שאלו נא וראו אם ילד זכר מדוע ראיתי כל גבר ידיו על חלציו כיולדה ונהפכו כל פנים לירקון "],"query":"024030006"},{"canonical":"Jeremiah 30:7","passages":["הוי כי גדול היום ההוא מאין כמהו ועת צרה היא ליעקב וממנה יושע "],"query":"024030007"},{"canonical":"Jeremiah 30:8","passages":["והיה ביום ההוא נאם יהוה צבאות אשבר עלו מעל צוארך ומוסרותיך אנתק ולא יעבדו בו עוד זרים "],"query":"024030008"},{"canonical":"Jeremiah 30:9","passages":["ועבדו את יהוה אלהיהם ואת דוד מלכם אשר אקים להם  ס "],"query":"024030009"},{"canonical":"Jeremiah 30:10","passages":["ואתה אל תירא עבדי יעקב נאם יהוה ואל תחת ישראל כי הנני מושיעך מרחוק ואת זרעך מארץ שבים ושב יעקב ושקט ושאנן ואין מחריד "],"query":"024030010"},{"canonical":"Jeremiah 30:11","passages":["כי אתך אני נאם יהוה להושיעך כי אעשה כלה בכל הגוים אשר הפצותיך שם אך אתך לא אעשה כלה ויסרתיך למשפט ונקה לא אנקך פ"],"query":"024030011"},{"canonical":"Jeremiah 30:12","passages":["כי כה אמר יהוה אנוש לשברך נחלה מכתך "],"query":"024030012"},{"canonical":"Jeremiah 30:13","passages":["אין דן דינך למזור רפאות תעלה אין לך "],"query":"024030013"},{"canonical":"Jeremiah 30:14","passages":["כל מאהביך שכחוך אותך לא ידרשו כי מכת אויב הכיתיך מוסר אכזרי על רב עונך עצמו חטאתיך "],"query":"024030014"},{"canonical":"Jeremiah 30:15","passages":["מה תזעק על שברך אנוש מכאבך על רב עונך עצמו חטאתיך עשיתי אלה לך "],"query":"024030015"},{"canonical":"Jeremiah 30:16","passages":["לכן כל אכליך יאכלו וכל צריך כלם בשבי ילכו והיו שאסיך למשסה וכל בזזיך אתן לבז "],"query":"024030016"},{"canonical":"Jeremiah 30:17","passages":["כי אעלה ארכה לך וממכותיך ארפאך נאם יהוה כי נדחה קראו לך ציון היא דרש אין לה  ס "],"query":"024030017"},{"canonical":"Jeremiah 30:18","passages":["כה אמר יהוה הנני שב שבות אהלי יעקוב ומשכנתיו ארחם ונבנתה עיר על תלה וארמון על משפטו ישב "],"query":"024030018"},{"canonical":"Jeremiah 30:19","passages":["ויצא מהם תודה וקול משחקים והרבתים ולא ימעטו והכבדתים ולא יצערו "],"query":"024030019"},{"canonical":"Jeremiah 30:20","passages":["והיו בניו כקדם ועדתו לפני תכון ופקדתי על כל לחציו "],"query":"024030020"},{"canonical":"Jeremiah 30:21","passages":["והיה אדירו ממנו ומשלו מקרבו יצא והקרבתיו ונגש אלי כי מי הוא זה ערב את לבו לגשת אלי נאם יהוה "],"query":"024030021"},{"canonical":"Jeremiah 30:22","passages":["והייתם לי לעם ואנכי אהיה לכם לאלהים  ס "],"query":"024030022"},{"canonical":"Jeremiah 30:23","passages":["הנה סערת יהוה חמה יצאה סער מתגורר על ראש רשעים יחול "],"query":"024030023"},{"canonical":"Jeremiah 30:24","passages":["לא ישוב חרון אף יהוה עד עשתו ועד הקימו מזמות לבו באחרית הימים תתבוננו בה "],"query":"024030024"}]}