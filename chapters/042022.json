{"query":"042022","verses":[{},{"canonical":"Luke 22:1","passages":["Ἤγγιζεν δὲ ἡ ἑορτὴ τῶν ἀζύμων ἡ λεγομένη Πάσχα.  "],"query":"042022001"},{"canonical":"Luke 22:2","passages":["καὶ ἐζήτουν οἱ ἀρχιερεῖς καὶ οἱ γραμματεῖς τὸ πῶς ἀνέλωσιν αὐτόν,  ἐφοβοῦντο γὰρ τὸν λαόν.  "],"query":"042022002"},{"canonical":"Luke 22:3","passages":["Εἰσῆλθεν δὲ Σατανᾶς εἰς Ἰούδαν τὸν  ⸀καλούμενον Ἰσκαριώτην,  ὄντα ἐκ τοῦ ἀριθμοῦ τῶν δώδεκα·  "],"query":"042022003"},{"canonical":"Luke 22:4","passages":["καὶ ἀπελθὼν συνελάλησεν τοῖς ἀρχιερεῦσιν καὶ στρατηγοῖς τὸ πῶς  ⸂αὐτοῖς παραδῷ αὐτόν⸃.  "],"query":"042022004"},{"canonical":"Luke 22:5","passages":["καὶ ἐχάρησαν καὶ συνέθεντο αὐτῷ ἀργύριον δοῦναι.  "],"query":"042022005"},{"canonical":"Luke 22:6","passages":["καὶ ἐξωμολόγησεν,  καὶ ἐζήτει εὐκαιρίαν τοῦ παραδοῦναι αὐτὸν  ⸂ἄτερ ὄχλου αὐτοῖς⸃.  "],"query":"042022006"},{"canonical":"Luke 22:7","passages":["Ἦλθεν δὲ ἡ ἡμέρα τῶν ἀζύμων,   ⸀ᾗ ἔδει θύεσθαι τὸ πάσχα·  "],"query":"042022007"},{"canonical":"Luke 22:8","passages":["καὶ ἀπέστειλεν Πέτρον καὶ Ἰωάννην εἰπών·  Πορευθέντες ἑτοιμάσατε ἡμῖν τὸ πάσχα ἵνα φάγωμεν.  "],"query":"042022008"},{"canonical":"Luke 22:9","passages":["οἱ δὲ εἶπαν αὐτῷ·  Ποῦ θέλεις  ⸀ἑτοιμάσωμεν;  "],"query":"042022009"},{"canonical":"Luke 22:10","passages":["ὁ δὲ εἶπεν αὐτοῖς·  Ἰδοὺ εἰσελθόντων ὑμῶν εἰς τὴν πόλιν συναντήσει ὑμῖν ἄνθρωπος κεράμιον ὕδατος βαστάζων·  ἀκολουθήσατε αὐτῷ εἰς τὴν οἰκίαν  ⸂εἰς ἣν⸃  εἰσπορεύεται.  "],"query":"042022010"},{"canonical":"Luke 22:11","passages":["καὶ ἐρεῖτε τῷ οἰκοδεσπότῃ τῆς οἰκίας·  Λέγει σοι ὁ διδάσκαλος·  Ποῦ ἐστιν τὸ κατάλυμα ὅπου τὸ πάσχα μετὰ τῶν μαθητῶν μου φάγω;  "],"query":"042022011"},{"canonical":"Luke 22:12","passages":["κἀκεῖνος ὑμῖν δείξει ἀνάγαιον μέγα ἐστρωμένον·  ἐκεῖ ἑτοιμάσατε.  "],"query":"042022012"},{"canonical":"Luke 22:13","passages":["ἀπελθόντες δὲ εὗρον καθὼς  ⸀εἰρήκει αὐτοῖς,  καὶ ἡτοίμασαν τὸ πάσχα.  "],"query":"042022013"},{"canonical":"Luke 22:14","passages":["Καὶ ὅτε ἐγένετο ἡ ὥρα,  ἀνέπεσεν καὶ  ⸀οἱ ἀπόστολοι σὺν αὐτῷ.  "],"query":"042022014"},{"canonical":"Luke 22:15","passages":["καὶ εἶπεν πρὸς αὐτούς·  Ἐπιθυμίᾳ ἐπεθύμησα τοῦτο τὸ πάσχα φαγεῖν μεθ’ ὑμῶν πρὸ τοῦ με παθεῖν·  "],"query":"042022015"},{"canonical":"Luke 22:16","passages":["λέγω γὰρ ὑμῖν  ⸀ὅτι οὐ μὴ φάγω  ⸀αὐτὸ ἕως ὅτου πληρωθῇ ἐν τῇ βασιλείᾳ τοῦ θεοῦ.  "],"query":"042022016"},{"canonical":"Luke 22:17","passages":["καὶ δεξάμενος ποτήριον εὐχαριστήσας εἶπεν·  Λάβετε τοῦτο καὶ διαμερίσατε  ⸂εἰς ἑαυτούς⸃·  "],"query":"042022017"},{"canonical":"Luke 22:18","passages":["λέγω γὰρ ὑμῖν,   ⸀οὐ μὴ πίω ἀπὸ τοῦ  ⸂νῦν ἀπὸ τοῦ⸃  γενήματος τῆς ἀμπέλου ἕως  ⸀οὗ ἡ βασιλεία τοῦ θεοῦ ἔλθῃ.  "],"query":"042022018"},{"canonical":"Luke 22:19","passages":["καὶ λαβὼν ἄρτον εὐχαριστήσας ἔκλασεν καὶ ἔδωκεν αὐτοῖς λέγων·  Τοῦτό ἐστιν τὸ σῶμά μου  ⸂[τὸ ὑπὲρ ὑμῶν διδόμενον·  τοῦτο ποιεῖτε εἰς τὴν ἐμὴν ἀνάμνησιν.  "],"query":"042022019"},{"canonical":"Luke 22:20","passages":[" ⸄καὶ τὸ ποτήριον ὡσαύτως⸅  μετὰ τὸ δειπνῆσαι,  λέγων·  Τοῦτο τὸ ποτήριον ἡ καινὴ διαθήκη ἐν τῷ αἵματί μου,  τὸ ὑπὲρ ὑμῶν ἐκχυννόμενον]⸃.  "],"query":"042022020"},{"canonical":"Luke 22:21","passages":["πλὴν ἰδοὺ ἡ χεὶρ τοῦ παραδιδόντος με μετ’ ἐμοῦ ἐπὶ τῆς τραπέζης·  "],"query":"042022021"},{"canonical":"Luke 22:22","passages":[" ⸂ὅτι ὁ υἱὸς μὲν⸃  τοῦ ἀνθρώπου  ⸂κατὰ τὸ ὡρισμένον πορεύεται⸃,  πλὴν οὐαὶ τῷ ἀνθρώπῳ ἐκείνῳ δι’ οὗ παραδίδοται.  "],"query":"042022022"},{"canonical":"Luke 22:23","passages":["καὶ αὐτοὶ ἤρξαντο συζητεῖν πρὸς ἑαυτοὺς τὸ τίς ἄρα εἴη ἐξ αὐτῶν ὁ τοῦτο μέλλων πράσσειν.  "],"query":"042022023"},{"canonical":"Luke 22:24","passages":["Ἐγένετο δὲ καὶ φιλονεικία ἐν αὐτοῖς,  τὸ τίς αὐτῶν δοκεῖ εἶναι μείζων.  "],"query":"042022024"},{"canonical":"Luke 22:25","passages":["ὁ δὲ εἶπεν αὐτοῖς·  Οἱ βασιλεῖς τῶν ἐθνῶν κυριεύουσιν αὐτῶν καὶ οἱ ἐξουσιάζοντες αὐτῶν εὐεργέται καλοῦνται.  "],"query":"042022025"},{"canonical":"Luke 22:26","passages":["ὑμεῖς δὲ οὐχ οὕτως,  ἀλλ’ ὁ μείζων ἐν ὑμῖν  ⸀γινέσθω ὡς ὁ νεώτερος,  καὶ ὁ ἡγούμενος ὡς ὁ διακονῶν·  "],"query":"042022026"},{"canonical":"Luke 22:27","passages":["τίς γὰρ μείζων,  ὁ ἀνακείμενος ἢ ὁ διακονῶν;  οὐχὶ ὁ ἀνακείμενος;  ἐγὼ δὲ  ⸂ἐν μέσῳ ὑμῶν εἰμι⸃  ὡς ὁ διακονῶν.  "],"query":"042022027"},{"canonical":"Luke 22:28","passages":["Ὑμεῖς δέ ἐστε οἱ διαμεμενηκότες μετ’ ἐμοῦ ἐν τοῖς πειρασμοῖς μου·  "],"query":"042022028"},{"canonical":"Luke 22:29","passages":["κἀγὼ διατίθεμαι ὑμῖν,  καθὼς διέθετό μοι ὁ πατήρ μου βασιλείαν,  "],"query":"042022029"},{"canonical":"Luke 22:30","passages":["ἵνα  ⸀ἔσθητε καὶ πίνητε ἐπὶ τῆς τραπέζης μου  ⸂ἐν τῇ βασιλείᾳ μου⸃,  καὶ  ⸀καθήσεσθε ἐπὶ θρόνων  ⸂τὰς δώδεκα φυλὰς κρίνοντες⸃  τοῦ Ἰσραήλ.  "],"query":"042022030"},{"canonical":"Luke 22:31","passages":[" ⸀Σίμων Σίμων,  ἰδοὺ ὁ Σατανᾶς ἐξῃτήσατο ὑμᾶς τοῦ σινιάσαι ὡς τὸν σῖτον·  "],"query":"042022031"},{"canonical":"Luke 22:32","passages":["ἐγὼ δὲ ἐδεήθην περὶ σοῦ ἵνα μὴ ἐκλίπῃ ἡ πίστις σου·  καὶ σύ ποτε ἐπιστρέψας  ⸀στήρισον τοὺς ἀδελφούς σου.  "],"query":"042022032"},{"canonical":"Luke 22:33","passages":["ὁ δὲ εἶπεν αὐτῷ·  Κύριε,  μετὰ σοῦ ἕτοιμός εἰμι καὶ εἰς φυλακὴν καὶ εἰς θάνατον πορεύεσθαι.  "],"query":"042022033"},{"canonical":"Luke 22:34","passages":["ὁ δὲ εἶπεν·  Λέγω σοι,  Πέτρε,  οὐ  ⸀φωνήσει σήμερον ἀλέκτωρ  ⸀ἕως τρίς  ⸂με ἀπαρνήσῃ εἰδέναι⸃.  "],"query":"042022034"},{"canonical":"Luke 22:35","passages":["Καὶ εἶπεν αὐτοῖς·  Ὅτε ἀπέστειλα ὑμᾶς ἄτερ βαλλαντίου καὶ πήρας καὶ ὑποδημάτων,  μή τινος ὑστερήσατε;  οἱ δὲ εἶπαν·  Οὐθενός.  "],"query":"042022035"},{"canonical":"Luke 22:36","passages":["εἶπεν  ⸀δὲ αὐτοῖς·  Ἀλλὰ νῦν ὁ ἔχων βαλλάντιον ἀράτω,  ὁμοίως καὶ πήραν,  καὶ ὁ μὴ ἔχων  ⸀πωλησάτω τὸ ἱμάτιον αὐτοῦ καὶ  ⸀ἀγορασάτω μάχαιραν.  "],"query":"042022036"},{"canonical":"Luke 22:37","passages":["λέγω γὰρ ὑμῖν  ⸀ὅτι τοῦτο τὸ γεγραμμένον δεῖ τελεσθῆναι ἐν ἐμοί,  τό·  Καὶ μετὰ ἀνόμων ἐλογίσθη·  καὶ γὰρ  ⸀τὸ περὶ ἐμοῦ τέλος ἔχει.  "],"query":"042022037"},{"canonical":"Luke 22:38","passages":["οἱ δὲ εἶπαν·  Κύριε,  ἰδοὺ μάχαιραι ὧδε δύο.  ὁ δὲ εἶπεν αὐτοῖς·  Ἱκανόν ἐστιν.  "],"query":"042022038"},{"canonical":"Luke 22:39","passages":["Καὶ ἐξελθὼν ἐπορεύθη κατὰ τὸ ἔθος εἰς τὸ Ὄρος τῶν Ἐλαιῶν·  ἠκολούθησαν δὲ αὐτῷ καὶ οἱ  ⸀μαθηταί.  "],"query":"042022039"},{"canonical":"Luke 22:40","passages":["γενόμενος δὲ ἐπὶ τοῦ τόπου εἶπεν αὐτοῖς·  Προσεύχεσθε μὴ εἰσελθεῖν εἰς πειρασμόν.  "],"query":"042022040"},{"canonical":"Luke 22:41","passages":["καὶ αὐτὸς ἀπεσπάσθη ἀπ’ αὐτῶν ὡσεὶ λίθου βολήν,  καὶ θεὶς τὰ γόνατα προσηύχετο "],"query":"042022041"},{"canonical":"Luke 22:42","passages":["λέγων·  Πάτερ,  εἰ βούλει  ⸀παρένεγκε  ⸂τοῦτο τὸ ποτήριον⸃  ἀπ’ ἐμοῦ·  πλὴν μὴ τὸ θέλημά μου ἀλλὰ τὸ σὸν  ⸀γινέσθω.  "],"query":"042022042"},{"canonical":"Luke 22:43","passages":[" ⸂ὤφθη δὲ αὐτῷ ἄγγελος  ⸀ἀπ’ οὐρανοῦ ἐνισχύων αὐτόν.  "],"query":"042022043"},{"canonical":"Luke 22:44","passages":["καὶ γενόμενος ἐν ἀγωνίᾳ ἐκτενέστερον προσηύχετο·   ⸄καὶ ἐγένετο⸅  ὁ ἱδρὼς αὐτοῦ ὡσεὶ θρόμβοι αἵματος καταβαίνοντες ἐπὶ τὴν γῆν.⸃  "],"query":"042022044"},{"canonical":"Luke 22:45","passages":["καὶ ἀναστὰς ἀπὸ τῆς προσευχῆς ἐλθὼν πρὸς τοὺς μαθητὰς εὗρεν  ⸂κοιμωμένους αὐτοὺς⸃  ἀπὸ τῆς λύπης,  "],"query":"042022045"},{"canonical":"Luke 22:46","passages":["καὶ εἶπεν αὐτοῖς·  Τί καθεύδετε;  ἀναστάντες προσεύχεσθε,  ἵνα μὴ εἰσέλθητε εἰς πειρασμόν.  "],"query":"042022046"},{"canonical":"Luke 22:47","passages":[" ⸀Ἔτι αὐτοῦ λαλοῦντος ἰδοὺ ὄχλος,  καὶ ὁ λεγόμενος Ἰούδας εἷς τῶν δώδεκα προήρχετο αὐτούς,  καὶ ἤγγισεν τῷ Ἰησοῦ φιλῆσαι αὐτόν.  "],"query":"042022047"},{"canonical":"Luke 22:48","passages":[" ⸂Ἰησοῦς δὲ⸃  εἶπεν αὐτῷ·  Ἰούδα,  φιλήματι τὸν υἱὸν τοῦ ἀνθρώπου παραδίδως;  "],"query":"042022048"},{"canonical":"Luke 22:49","passages":["ἰδόντες δὲ οἱ περὶ αὐτὸν τὸ ἐσόμενον  ⸀εἶπαν·  Κύριε,  εἰ πατάξομεν ἐν μαχαίρῃ;  "],"query":"042022049"},{"canonical":"Luke 22:50","passages":["καὶ ἐπάταξεν εἷς τις ἐξ αὐτῶν  ⸂τοῦ ἀρχιερέως τὸν δοῦλον⸃  καὶ ἀφεῖλεν  ⸂τὸ οὖς αὐτοῦ⸃  τὸ δεξιόν.  "],"query":"042022050"},{"canonical":"Luke 22:51","passages":["ἀποκριθεὶς δὲ ὁ Ἰησοῦς εἶπεν·  Ἐᾶτε ἕως τούτου·  καὶ ἁψάμενος τοῦ  ⸀ὠτίου ἰάσατο αὐτόν.  "],"query":"042022051"},{"canonical":"Luke 22:52","passages":["εἶπεν  ⸀δὲ Ἰησοῦς πρὸς τοὺς παραγενομένους ἐπ’ αὐτὸν ἀρχιερεῖς καὶ στρατηγοὺς τοῦ ἱεροῦ καὶ πρεσβυτέρους·  Ὡς ἐπὶ λῃστὴν  ⸀ἐξήλθατε μετὰ μαχαιρῶν καὶ ξύλων;  "],"query":"042022052"},{"canonical":"Luke 22:53","passages":["καθ’ ἡμέραν ὄντος μου μεθ’ ὑμῶν ἐν τῷ ἱερῷ οὐκ ἐξετείνατε τὰς χεῖρας ἐπ’ ἐμέ·  ἀλλ’ αὕτη  ⸂ἐστὶν ὑμῶν⸃  ἡ ὥρα καὶ ἡ ἐξουσία τοῦ σκότους.  "],"query":"042022053"},{"canonical":"Luke 22:54","passages":["Συλλαβόντες δὲ αὐτὸν ἤγαγον καὶ  ⸀εἰσήγαγον εἰς  ⸂τὴν οἰκίαν⸃  τοῦ ἀρχιερέως·  ὁ δὲ Πέτρος ἠκολούθει μακρόθεν.  "],"query":"042022054"},{"canonical":"Luke 22:55","passages":[" ⸀περιαψάντων δὲ πῦρ ἐν μέσῳ τῆς αὐλῆς καὶ  ⸀συγκαθισάντων ἐκάθητο ὁ Πέτρος  ⸀μέσος αὐτῶν.  "],"query":"042022055"},{"canonical":"Luke 22:56","passages":["ἰδοῦσα δὲ αὐτὸν παιδίσκη τις καθήμενον πρὸς τὸ φῶς καὶ ἀτενίσασα αὐτῷ εἶπεν·  Καὶ οὗτος σὺν αὐτῷ ἦν·  "],"query":"042022056"},{"canonical":"Luke 22:57","passages":["ὁ δὲ  ⸀ἠρνήσατο λέγων·   ⸂Οὐκ οἶδα αὐτόν,  γύναι⸃.  "],"query":"042022057"},{"canonical":"Luke 22:58","passages":["καὶ μετὰ βραχὺ ἕτερος ἰδὼν αὐτὸν ἔφη·  Καὶ σὺ ἐξ αὐτῶν εἶ·  ὁ δὲ Πέτρος  ⸀ἔφη·  Ἄνθρωπε,  οὐκ εἰμί.  "],"query":"042022058"},{"canonical":"Luke 22:59","passages":["καὶ διαστάσης ὡσεὶ ὥρας μιᾶς ἄλλος τις διϊσχυρίζετο λέγων·  Ἐπ’ ἀληθείας καὶ οὗτος μετ’ αὐτοῦ ἦν,  καὶ γὰρ Γαλιλαῖός ἐστιν·  "],"query":"042022059"},{"canonical":"Luke 22:60","passages":["εἶπεν δὲ ὁ Πέτρος·  Ἄνθρωπε,  οὐκ οἶδα ὃ λέγεις.  καὶ παραχρῆμα ἔτι λαλοῦντος αὐτοῦ ἐφώνησεν ἀλέκτωρ.  "],"query":"042022060"},{"canonical":"Luke 22:61","passages":["καὶ στραφεὶς ὁ κύριος ἐνέβλεψεν τῷ Πέτρῳ,  καὶ ὑπεμνήσθη ὁ Πέτρος τοῦ  ⸀λόγου τοῦ κυρίου ὡς εἶπεν αὐτῷ ὅτι Πρὶν ἀλέκτορα φωνῆσαι  ⸀σήμερον ἀπαρνήσῃ με τρίς.  "],"query":"042022061"},{"canonical":"Luke 22:62","passages":["καὶ ἐξελθὼν  ⸀ἔξω ἔκλαυσεν πικρῶς.  "],"query":"042022062"},{"canonical":"Luke 22:63","passages":["Καὶ οἱ ἄνδρες οἱ συνέχοντες  ⸀αὐτὸν ἐνέπαιζον αὐτῷ δέροντες,  "],"query":"042022063"},{"canonical":"Luke 22:64","passages":["καὶ περικαλύψαντες  ⸂αὐτὸν ἐπηρώτων⸃  λέγοντες·  Προφήτευσον,  τίς ἐστιν ὁ παίσας σε;  "],"query":"042022064"},{"canonical":"Luke 22:65","passages":["καὶ ἕτερα πολλὰ βλασφημοῦντες ἔλεγον εἰς αὐτόν.  "],"query":"042022065"},{"canonical":"Luke 22:66","passages":["Καὶ ὡς ἐγένετο ἡμέρα,  συνήχθη τὸ πρεσβυτέριον τοῦ λαοῦ,  ἀρχιερεῖς  ⸀τε καὶ γραμματεῖς,  καὶ  ⸀ἀπήγαγον αὐτὸν εἰς τὸ συνέδριον αὐτῶν,  "],"query":"042022066"},{"canonical":"Luke 22:67","passages":["λέγοντες·  Εἰ σὺ εἶ ὁ χριστός,  εἰπὸν ἡμῖν.  εἶπεν δὲ αὐτοῖς·  Ἐὰν ὑμῖν εἴπω οὐ μὴ πιστεύσητε·  "],"query":"042022067"},{"canonical":"Luke 22:68","passages":["ἐὰν  ⸀δὲ ἐρωτήσω,  οὐ μὴ  ⸀ἀποκριθῆτε.  "],"query":"042022068"},{"canonical":"Luke 22:69","passages":["ἀπὸ τοῦ νῦν  ⸀δὲ ἔσται ὁ υἱὸς τοῦ ἀνθρώπου καθήμενος ἐκ δεξιῶν τῆς δυνάμεως τοῦ θεοῦ.  "],"query":"042022069"},{"canonical":"Luke 22:70","passages":["εἶπαν δὲ πάντες·  Σὺ οὖν εἶ ὁ υἱὸς τοῦ θεοῦ;  ὁ δὲ πρὸς αὐτοὺς ἔφη·  Ὑμεῖς λέγετε ὅτι ἐγώ εἰμι.  "],"query":"042022070"},{"canonical":"Luke 22:71","passages":["οἱ δὲ εἶπαν·  Τί ἔτι  ⸂ἔχομεν μαρτυρίας χρείαν⸃;  αὐτοὶ γὰρ ἠκούσαμεν ἀπὸ τοῦ στόματος αὐτοῦ.  "],"query":"042022071"}]}