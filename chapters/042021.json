{"query":"042021","verses":[{},{"canonical":"Luke 21:1","passages":["Ἀναβλέψας δὲ εἶδεν τοὺς βάλλοντας  ⸂εἰς τὸ γαζοφυλάκιον τὰ δῶρα αὐτῶν⸃  πλουσίους.  "],"query":"042021001"},{"canonical":"Luke 21:2","passages":["εἶδεν δέ  ⸀τινα χήραν πενιχρὰν βάλλουσαν ἐκεῖ  ⸂λεπτὰ δύο⸃,  "],"query":"042021002"},{"canonical":"Luke 21:3","passages":["καὶ εἶπεν·  Ἀληθῶς λέγω ὑμῖν ὅτι ἡ χήρα  ⸂ἡ πτωχὴ αὕτη⸃  πλεῖον πάντων ἔβαλεν·  "],"query":"042021003"},{"canonical":"Luke 21:4","passages":[" ⸀πάντες γὰρ οὗτοι ἐκ τοῦ περισσεύοντος αὐτοῖς ἔβαλον εἰς τὰ  ⸀δῶρα,  αὕτη δὲ ἐκ τοῦ ὑστερήματος αὐτῆς  ⸀πάντα τὸν βίον ὃν εἶχεν ἔβαλεν.  "],"query":"042021004"},{"canonical":"Luke 21:5","passages":["Καί τινων λεγόντων περὶ τοῦ ἱεροῦ,  ὅτι λίθοις καλοῖς καὶ ἀναθήμασιν κεκόσμηται εἶπεν·  "],"query":"042021005"},{"canonical":"Luke 21:6","passages":["Ταῦτα ἃ θεωρεῖτε,  ἐλεύσονται ἡμέραι ἐν αἷς οὐκ ἀφεθήσεται λίθος ἐπὶ  ⸀λίθῳ ὃς οὐ καταλυθήσεται.  "],"query":"042021006"},{"canonical":"Luke 21:7","passages":["Ἐπηρώτησαν δὲ αὐτὸν λέγοντες·  Διδάσκαλε,  πότε οὖν ταῦτα ἔσται,  καὶ τί τὸ σημεῖον ὅταν μέλλῃ ταῦτα γίνεσθαι;  "],"query":"042021007"},{"canonical":"Luke 21:8","passages":["ὁ δὲ εἶπεν·  Βλέπετε μὴ πλανηθῆτε·  πολλοὶ γὰρ ἐλεύσονται ἐπὶ τῷ ὀνόματί μου  ⸀λέγοντες·  Ἐγώ εἰμι καί·  Ὁ καιρὸς ἤγγικεν·   ⸀μὴ πορευθῆτε ὀπίσω αὐτῶν.  "],"query":"042021008"},{"canonical":"Luke 21:9","passages":["ὅταν δὲ ἀκούσητε πολέμους καὶ ἀκαταστασίας,  μὴ πτοηθῆτε·  δεῖ γὰρ ταῦτα γενέσθαι πρῶτον,  ἀλλ’ οὐκ εὐθέως τὸ τέλος.  "],"query":"042021009"},{"canonical":"Luke 21:10","passages":["τότε ἔλεγεν αὐτοῖς·  Ἐγερθήσεται ἔθνος ἐπ’ ἔθνος καὶ βασιλεία ἐπὶ βασιλείαν,  "],"query":"042021010"},{"canonical":"Luke 21:11","passages":["σεισμοί τε μεγάλοι  ⸂καὶ κατὰ τόπους⸃   ⸂λιμοὶ καὶ λοιμοὶ⸃  ἔσονται,  φόβητρά τε καὶ  ⸂σημεῖα ἀπ’ οὐρανοῦ μεγάλα⸃  ἔσται.  "],"query":"042021011"},{"canonical":"Luke 21:12","passages":["Πρὸ δὲ τούτων πάντων ἐπιβαλοῦσιν ἐφ’ ὑμᾶς τὰς χεῖρας αὐτῶν καὶ διώξουσιν,  παραδιδόντες εἰς  ⸀τὰς συναγωγὰς καὶ φυλακάς,   ⸀ἀπαγομένους ἐπὶ βασιλεῖς καὶ ἡγεμόνας ἕνεκεν τοῦ ὀνόματός μου·  "],"query":"042021012"},{"canonical":"Luke 21:13","passages":[" ⸀ἀποβήσεται ὑμῖν εἰς μαρτύριον.  "],"query":"042021013"},{"canonical":"Luke 21:14","passages":[" ⸀θέτε οὖν  ⸂ἐν ταῖς καρδίαις⸃  ὑμῶν μὴ προμελετᾶν ἀπολογηθῆναι,  "],"query":"042021014"},{"canonical":"Luke 21:15","passages":["ἐγὼ γὰρ δώσω ὑμῖν στόμα καὶ σοφίαν ᾗ οὐ δυνήσονται  ⸂ἀντιστῆναι ἢ ἀντειπεῖν⸃   ⸀ἅπαντες οἱ ἀντικείμενοι ὑμῖν.  "],"query":"042021015"},{"canonical":"Luke 21:16","passages":["παραδοθήσεσθε δὲ καὶ ὑπὸ γονέων καὶ  ⸂ἀδελφῶν καὶ συγγενῶν καὶ φίλων⸃,  καὶ θανατώσουσιν ἐξ ὑμῶν,  "],"query":"042021016"},{"canonical":"Luke 21:17","passages":["καὶ ἔσεσθε μισούμενοι ὑπὸ πάντων διὰ τὸ ὄνομά μου.  "],"query":"042021017"},{"canonical":"Luke 21:18","passages":["καὶ θρὶξ ἐκ τῆς κεφαλῆς ὑμῶν οὐ μὴ ἀπόληται.  "],"query":"042021018"},{"canonical":"Luke 21:19","passages":["ἐν τῇ ὑπομονῇ ὑμῶν  ⸀κτήσασθε τὰς ψυχὰς ὑμῶν.  "],"query":"042021019"},{"canonical":"Luke 21:20","passages":["Ὅταν δὲ ἴδητε κυκλουμένην ὑπὸ  ⸀στρατοπέδων Ἰερουσαλήμ,  τότε γνῶτε ὅτι ἤγγικεν ἡ ἐρήμωσις αὐτῆς.  "],"query":"042021020"},{"canonical":"Luke 21:21","passages":["τότε οἱ ἐν τῇ Ἰουδαίᾳ φευγέτωσαν εἰς τὰ ὄρη,  καὶ οἱ ἐν μέσῳ αὐτῆς ἐκχωρείτωσαν,  καὶ οἱ ἐν ταῖς χώραις μὴ εἰσερχέσθωσαν εἰς αὐτήν,  "],"query":"042021021"},{"canonical":"Luke 21:22","passages":["ὅτι ἡμέραι ἐκδικήσεως αὗταί εἰσιν τοῦ πλησθῆναι πάντα τὰ γεγραμμένα.  "],"query":"042021022"},{"canonical":"Luke 21:23","passages":[" ⸀οὐαὶ ταῖς ἐν γαστρὶ ἐχούσαις καὶ ταῖς θηλαζούσαις ἐν ἐκείναις ταῖς ἡμέραις·  ἔσται γὰρ ἀνάγκη μεγάλη ἐπὶ τῆς γῆς καὶ  ⸀ὀργὴ τῷ λαῷ τούτῳ,  "],"query":"042021023"},{"canonical":"Luke 21:24","passages":["καὶ πεσοῦνται στόματι μαχαίρης καὶ αἰχμαλωτισθήσονται εἰς  ⸂τὰ ἔθνη πάντα⸃,  καὶ Ἰερουσαλὴμ ἔσται πατουμένη ὑπὸ ἐθνῶν,  ἄχρι  ⸀οὗ  ⸀πληρωθῶσιν καιροὶ ἐθνῶν.  "],"query":"042021024"},{"canonical":"Luke 21:25","passages":["Καὶ  ⸀ἔσονται σημεῖα ἐν ἡλίῳ καὶ σελήνῃ καὶ ἄστροις,  καὶ ἐπὶ τῆς γῆς συνοχὴ ἐθνῶν ἐν ἀπορίᾳ  ⸀ἤχους θαλάσσης καὶ σάλου,  "],"query":"042021025"},{"canonical":"Luke 21:26","passages":["ἀποψυχόντων ἀνθρώπων ἀπὸ φόβου καὶ προσδοκίας τῶν ἐπερχομένων τῇ οἰκουμένῃ,  αἱ γὰρ δυνάμεις τῶν οὐρανῶν σαλευθήσονται.  "],"query":"042021026"},{"canonical":"Luke 21:27","passages":["καὶ τότε ὄψονται τὸν υἱὸν τοῦ ἀνθρώπου ἐρχόμενον ἐν νεφέλῃ μετὰ δυνάμεως καὶ δόξης πολλῆς.  "],"query":"042021027"},{"canonical":"Luke 21:28","passages":["ἀρχομένων δὲ τούτων γίνεσθαι ἀνακύψατε καὶ ἐπάρατε τὰς κεφαλὰς ὑμῶν,  διότι ἐγγίζει ἡ ἀπολύτρωσις ὑμῶν.  "],"query":"042021028"},{"canonical":"Luke 21:29","passages":["Καὶ εἶπεν παραβολὴν αὐτοῖς·  Ἴδετε τὴν συκῆν καὶ πάντα τὰ δένδρα·  "],"query":"042021029"},{"canonical":"Luke 21:30","passages":["ὅταν προβάλωσιν ἤδη,  βλέποντες ἀφ’ ἑαυτῶν γινώσκετε ὅτι ἤδη ἐγγὺς τὸ θέρος ἐστίν·  "],"query":"042021030"},{"canonical":"Luke 21:31","passages":["οὕτως καὶ ὑμεῖς,  ὅταν ἴδητε ταῦτα γινόμενα,  γινώσκετε ὅτι ἐγγύς ἐστιν ἡ βασιλεία τοῦ θεοῦ.  "],"query":"042021031"},{"canonical":"Luke 21:32","passages":["ἀμὴν λέγω ὑμῖν ὅτι οὐ μὴ παρέλθῃ ἡ γενεὰ αὕτη ἕως ἂν πάντα γένηται.  "],"query":"042021032"},{"canonical":"Luke 21:33","passages":["ὁ οὐρανὸς καὶ ἡ γῆ  ⸀παρελεύσονται,  οἱ δὲ λόγοι μου οὐ μὴ παρελεύσονται.  "],"query":"042021033"},{"canonical":"Luke 21:34","passages":["Προσέχετε δὲ ἑαυτοῖς μήποτε βαρηθῶσιν  ⸂ὑμῶν αἱ καρδίαι⸃  ἐν κραιπάλῃ καὶ μέθῃ καὶ μερίμναις βιωτικαῖς,  καὶ  ⸂ἐπιστῇ ἐφ’ ὑμᾶς αἰφνίδιος⸃  ἡ ἡμέρα ἐκείνη "],"query":"042021034"},{"canonical":"Luke 21:35","passages":["ὡς παγίς·   ⸂ἐπεισελεύσεται γὰρ⸃  ἐπὶ πάντας τοὺς καθημένους ἐπὶ πρόσωπον πάσης τῆς γῆς.  "],"query":"042021035"},{"canonical":"Luke 21:36","passages":["ἀγρυπνεῖτε  ⸀δὲ ἐν παντὶ καιρῷ δεόμενοι ἵνα  ⸀κατισχύσητε ἐκφυγεῖν  ⸀ταῦτα πάντα τὰ μέλλοντα γίνεσθαι,  καὶ σταθῆναι ἔμπροσθεν τοῦ υἱοῦ τοῦ ἀνθρώπου.  "],"query":"042021036"},{"canonical":"Luke 21:37","passages":["Ἦν δὲ τὰς ἡμέρας  ⸂ἐν τῷ ἱερῷ διδάσκων⸃,  τὰς δὲ νύκτας ἐξερχόμενος ηὐλίζετο εἰς τὸ ὄρος τὸ καλούμενον Ἐλαιῶν·  "],"query":"042021037"},{"canonical":"Luke 21:38","passages":["καὶ πᾶς ὁ λαὸς ὤρθριζεν πρὸς αὐτὸν ἐν τῷ ἱερῷ ἀκούειν αὐτοῦ.  "],"query":"042021038"}]}