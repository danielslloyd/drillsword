{"query":"020023","verses":[{},{"canonical":"Proverbs 23:1","passages":["כי תשב ללחום את מושל בין תבין את אשר לפניך "],"query":"020023001"},{"canonical":"Proverbs 23:2","passages":["ושמת שכין בלעך אם בעל נפש אתה "],"query":"020023002"},{"canonical":"Proverbs 23:3","passages":["אל תתאו למטעמותיו והוא לחם כזבים "],"query":"020023003"},{"canonical":"Proverbs 23:4","passages":["אל תיגע להעשיר מבינתך חדל "],"query":"020023004"},{"canonical":"Proverbs 23:5","passages":["פ"],"query":"020023005"},{"canonical":"Proverbs 23:6","passages":["אל תלחם את לחם רע עין ואל תתאיו למטעמתיו "],"query":"020023006"},{"canonical":"Proverbs 23:7","passages":["כי כמו שער בנפשו כן הוא אכל ושתה יאמר לך ולבו בל עמך "],"query":"020023007"},{"canonical":"Proverbs 23:8","passages":["פתך אכלת תקיאנה ושחת דבריך הנעימים "],"query":"020023008"},{"canonical":"Proverbs 23:9","passages":["באזני כסיל אל תדבר כי יבוז לשכל מליך "],"query":"020023009"},{"canonical":"Proverbs 23:10","passages":["אל תסג גבול עולם ובשדי יתומים אל תבא "],"query":"020023010"},{"canonical":"Proverbs 23:11","passages":["כי גאלם חזק הוא יריב את ריבם אתך "],"query":"020023011"},{"canonical":"Proverbs 23:12","passages":["הביאה למוסר לבך ואזנך לאמרי דעת "],"query":"020023012"},{"canonical":"Proverbs 23:13","passages":["אל תמנע מנער מוסר כי תכנו בשבט לא ימות "],"query":"020023013"},{"canonical":"Proverbs 23:14","passages":["אתה בשבט תכנו ונפשו משאול תציל "],"query":"020023014"},{"canonical":"Proverbs 23:15","passages":["בני אם חכם לבך ישמח לבי גם אני "],"query":"020023015"},{"canonical":"Proverbs 23:16","passages":["ותעלזנה כליותי בדבר שפתיך מישרים "],"query":"020023016"},{"canonical":"Proverbs 23:17","passages":["אל יקנא לבך בחטאים כי אם ביראת יהוה כל היום "],"query":"020023017"},{"canonical":"Proverbs 23:18","passages":["כי אם יש אחרית ותקותך לא תכרת "],"query":"020023018"},{"canonical":"Proverbs 23:19","passages":["שמע אתה בני וחכם ואשר בדרך לבך "],"query":"020023019"},{"canonical":"Proverbs 23:20","passages":["אל תהי בסבאי יין בזללי בשר למו "],"query":"020023020"},{"canonical":"Proverbs 23:21","passages":["כי סבא וזולל יורש וקרעים תלביש נומה "],"query":"020023021"},{"canonical":"Proverbs 23:22","passages":["שמע לאביך זה ילדך ואל תבוז כי זקנה אמך "],"query":"020023022"},{"canonical":"Proverbs 23:23","passages":["אמת קנה ואל תמכר חכמה ומוסר ובינה "],"query":"020023023"},{"canonical":"Proverbs 23:24","passages":["ישמח בו "],"query":"020023024"},{"canonical":"Proverbs 23:25","passages":["ישמח אביך ואמך ותגל יולדתך "],"query":"020023025"},{"canonical":"Proverbs 23:26","passages":["תנה בני לבך לי ועיניך דרכי תצרנה "],"query":"020023026"},{"canonical":"Proverbs 23:27","passages":["כי שוחה עמקה זונה ובאר צרה נכריה "],"query":"020023027"},{"canonical":"Proverbs 23:28","passages":["אף היא כחתף תארב ובוגדים באדם תוסף "],"query":"020023028"},{"canonical":"Proverbs 23:29","passages":["למי אוי למי אבוי למי מדינים למי שיח למי פצעים חנם למי חכללות עינים "],"query":"020023029"},{"canonical":"Proverbs 23:30","passages":["למאחרים על היין לבאים לחקר ממסך "],"query":"020023030"},{"canonical":"Proverbs 23:31","passages":["אל תרא יין כי יתאדם כי יתן בכוס עינו יתהלך במישרים "],"query":"020023031"},{"canonical":"Proverbs 23:32","passages":["אחריתו כנחש ישך וכצפעני יפרש "],"query":"020023032"},{"canonical":"Proverbs 23:33","passages":["עיניך יראו זרות ולבך ידבר תהפכות "],"query":"020023033"},{"canonical":"Proverbs 23:34","passages":["והיית כשכב בלב ים וכשכב בראש חבל "],"query":"020023034"},{"canonical":"Proverbs 23:35","passages":["הכוני בל חליתי הלמוני בל ידעתי מתי אקיץ אוסיף אבקשנו עוד "],"query":"020023035"}]}