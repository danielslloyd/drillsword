{"query":"023042","verses":[{},{"canonical":"Isaiah 42:1","passages":["הן עבדי אתמך בו בחירי רצתה נפשי נתתי רוחי עליו משפט לגוים יוציא "],"query":"023042001"},{"canonical":"Isaiah 42:2","passages":["לא יצעק ולא ישא ולא ישמיע בחוץ קולו "],"query":"023042002"},{"canonical":"Isaiah 42:3","passages":["קנה רצוץ לא ישבור ופשתה כהה לא יכבנה לאמת יוציא משפט "],"query":"023042003"},{"canonical":"Isaiah 42:4","passages":["לא יכהה ולא ירוץ עד ישים בארץ משפט ולתורתו איים ייחילו פ"],"query":"023042004"},{"canonical":"Isaiah 42:5","passages":["כה אמר האל יהוה בורא השמים ונוטיהם רקע הארץ וצאצאיה נתן נשמה לעם עליה ורוח להלכים בה "],"query":"023042005"},{"canonical":"Isaiah 42:6","passages":["אני יהוה קראתיך בצדק ואחזק בידך ואצרך ואתנך לברית עם לאור גוים "],"query":"023042006"},{"canonical":"Isaiah 42:7","passages":["לפקח עינים עורות להוציא ממסגר אסיר מבית כלא ישבי חשך "],"query":"023042007"},{"canonical":"Isaiah 42:8","passages":["אני יהוה הוא שמי וכבודי לאחר לא אתן ותהלתי לפסילים "],"query":"023042008"},{"canonical":"Isaiah 42:9","passages":["הראשנות הנה באו וחדשות אני מגיד בטרם תצמחנה אשמיע אתכם פ"],"query":"023042009"},{"canonical":"Isaiah 42:10","passages":["שירו ליהוה שיר חדש תהלתו מקצה הארץ יורדי הים ומלאו איים וישביהם "],"query":"023042010"},{"canonical":"Isaiah 42:11","passages":["ישאו מדבר ועריו חצרים תשב קדר ירנו ישבי סלע מראש הרים יצוחו "],"query":"023042011"},{"canonical":"Isaiah 42:12","passages":["ישימו ליהוה כבוד ותהלתו באיים יגידו "],"query":"023042012"},{"canonical":"Isaiah 42:13","passages":["יהוה כגבור יצא כאיש מלחמות יעיר קנאה יריע אף יצריח על איביו יתגבר  ס "],"query":"023042013"},{"canonical":"Isaiah 42:14","passages":["החשיתי מעולם אחריש אתאפק כיולדה אפעה אשם ואשאף יחד "],"query":"023042014"},{"canonical":"Isaiah 42:15","passages":["אחריב הרים וגבעות וכל עשבם אוביש ושמתי נהרות ל͏איים ואגמים אוביש "],"query":"023042015"},{"canonical":"Isaiah 42:16","passages":["והולכתי עורים בדרך לא ידעו בנתיבות לא ידעו אדריכם אשים מחשך לפניהם לאור ומעקשים למישור אלה הדברים עשיתם ולא עזבתים "],"query":"023042016"},{"canonical":"Isaiah 42:17","passages":["נסגו אחור יבשו בשת הבטחים בפסל האמרים למסכה אתם אלהינו  ס "],"query":"023042017"},{"canonical":"Isaiah 42:18","passages":["החרשים שמעו והעורים הביטו לראות "],"query":"023042018"},{"canonical":"Isaiah 42:19","passages":["מי עור כי אם עבדי וחרש כמלאכי אשלח מי עור כמשלם ועור כעבד יהוה "],"query":"023042019"},{"canonical":"Isaiah 42:20","passages":["ראות רבות ולא תשמר פקוח אזנים ולא ישמע "],"query":"023042020"},{"canonical":"Isaiah 42:21","passages":["יהוה חפץ למען צדקו יגדיל תורה ויאדיר "],"query":"023042021"},{"canonical":"Isaiah 42:22","passages":["והוא עם בזוז ושסוי הפח בחורים כלם ובבתי כלאים החבאו היו לבז ואין מציל משסה ואין אמר השב "],"query":"023042022"},{"canonical":"Isaiah 42:23","passages":["מי בכם יאזין זאת יקשב וישמע לאחור "],"query":"023042023"},{"canonical":"Isaiah 42:24","passages":["מי נתן למשסה יעקב וישראל לבזזים הלוא יהוה זו חטאנו לו ולא אבו בדרכיו הלוך ולא שמעו בתורתו "],"query":"023042024"},{"canonical":"Isaiah 42:25","passages":["וישפך עליו חמה אפו ועזוז מלחמה ותלהטהו מסביב ולא ידע ותבער בו ולא ישים על לב פ"],"query":"023042025"}]}