{"query":"032003","verses":[{},{"canonical":"Jonah 3:1","passages":["ויהי דבר יהוה אל יונה שנית לאמר "],"query":"032003001"},{"canonical":"Jonah 3:2","passages":["קום לך אל נינוה העיר הגדולה וקרא אליה את הקריאה אשר אנכי דבר אליך "],"query":"032003002"},{"canonical":"Jonah 3:3","passages":["ויקם יונה וילך אל נינוה כדבר יהוה ונינוה היתה עיר גדולה לאלהים מהלך שלשת ימים "],"query":"032003003"},{"canonical":"Jonah 3:4","passages":["ויחל יונה לבוא בעיר מהלך יום אחד ויקרא ויאמר עוד ארבעים יום ונינוה נהפכת "],"query":"032003004"},{"canonical":"Jonah 3:5","passages":["ויאמינו אנשי נינוה באלהים ויקראו צום וילבשו שקים מגדולם ועד קטנם "],"query":"032003005"},{"canonical":"Jonah 3:6","passages":["ויגע הדבר אל מלך נינוה ויקם מכסאו ויעבר אדרתו מעליו ויכס שק וישב על האפר "],"query":"032003006"},{"canonical":"Jonah 3:7","passages":["ויזעק ויאמר בנינוה מטעם המלך וגדליו לאמר האדם והבהמה הבקר והצאן אל יטעמו מאומה אל ירעו ומים אל ישתו "],"query":"032003007"},{"canonical":"Jonah 3:8","passages":["ויתכסו שקים האדם והבהמה ויקראו אל אלהים בחזקה וישבו איש מדרכו הרעה ומן החמס אשר בכפיהם "],"query":"032003008"},{"canonical":"Jonah 3:9","passages":["מי יודע ישוב ונחם האלהים ושב מחרון אפו ולא נאבד "],"query":"032003009"},{"canonical":"Jonah 3:10","passages":["וירא האלהים את מעשיהם כי שבו מדרכם הרעה וינחם האלהים על הרעה אשר דבר לעשות להם ולא עשה "],"query":"032003010"}]}