{"query":"002039","verses":[{},{"canonical":"Exodus 39:1","passages":["ומן התכלת והארגמן ותולעת השני עשו בגדי שרד לשרת בקדש ויעשו את בגדי הקדש אשר לאהרן כאשר צוה יהוה את משה פ"],"query":"002039001"},{"canonical":"Exodus 39:2","passages":["ויעש את האפד זהב תכלת וארגמן ותולעת שני ושש משזר "],"query":"002039002"},{"canonical":"Exodus 39:3","passages":["וירקעו את פחי הזהב וקצץ פתילם לעשות בתוך התכלת ובתוך הארגמן ובתוך תולעת השני ובתוך השש מעשה חשב "],"query":"002039003"},{"canonical":"Exodus 39:4","passages":["כתפת עשו לו חברת על שני קצותיו חבר "],"query":"002039004"},{"canonical":"Exodus 39:5","passages":["וחשב אפדתו אשר עליו ממנו הוא כמעשהו זהב תכלת וארגמן ותולעת שני ושש משזר כאשר צוה יהוה את משה "],"query":"002039005"},{"canonical":"Exodus 39:6","passages":["ויעשו את אבני השהם מסבת משבצת זהב מפתחת פתוחי חותם על שמות בני ישראל "],"query":"002039006"},{"canonical":"Exodus 39:7","passages":["וישם אתם על כתפת האפד אבני זכרון לבני ישראל כאשר צוה יהוה את משה פ"],"query":"002039007"},{"canonical":"Exodus 39:8","passages":["ויעש את החשן מעשה חשב כמעשה אפד זהב תכלת וארגמן ותולעת שני ושש משזר "],"query":"002039008"},{"canonical":"Exodus 39:9","passages":["רבוע היה כפול עשו את החשן זרת ארכו וזרת רחבו כפול "],"query":"002039009"},{"canonical":"Exodus 39:10","passages":["וימלאו בו ארבעה טורי אבן טור אדם פטדה וברקת הטור האחד "],"query":"002039010"},{"canonical":"Exodus 39:11","passages":["והטור השני נפך ספיר ויהלם "],"query":"002039011"},{"canonical":"Exodus 39:12","passages":["והטור השלישי לשם שבו ואחלמה "],"query":"002039012"},{"canonical":"Exodus 39:13","passages":["והטור הרביעי תרשיש שהם וישפה מוסבת משבצות זהב במלאתם "],"query":"002039013"},{"canonical":"Exodus 39:14","passages":["והאבנים על שמת בני ישראל הנה שתים עשרה על שמתם פתוחי חתם איש על שמו לשנים עשר שבט "],"query":"002039014"},{"canonical":"Exodus 39:15","passages":["ויעשו על החשן שרשרת גבלת מעשה עבת זהב טהור "],"query":"002039015"},{"canonical":"Exodus 39:16","passages":["ויעשו שתי משבצת זהב ושתי טבעת זהב ו͏יתנו את שתי הטבעת על שני קצות החשן "],"query":"002039016"},{"canonical":"Exodus 39:17","passages":["ויתנו שתי העבתת הזהב על שתי הטבעת על קצות החשן "],"query":"002039017"},{"canonical":"Exodus 39:18","passages":["ואת שתי קצות שתי העבתת נתנו על שתי המשבצת ויתנם על כתפת האפד אל מול פניו "],"query":"002039018"},{"canonical":"Exodus 39:19","passages":["ויעשו שתי טבעת זהב וישימו על שני קצות החשן על שפתו אשר אל עבר האפד ביתה "],"query":"002039019"},{"canonical":"Exodus 39:20","passages":["ויעשו שתי טבעת זהב ויתנם על שתי כתפת האפד מלמטה ממול פניו לעמת מחברתו ממעל לחשב האפד "],"query":"002039020"},{"canonical":"Exodus 39:21","passages":["וירכסו את החשן מטבעתיו אל טבעת האפד בפתיל תכלת להית על חשב האפד ולא יזח החשן מעל האפד כאשר צוה יהוה את משה "],"query":"002039021"},{"canonical":"Exodus 39:22","passages":["ויעש את מעיל האפד מעשה ארג כליל תכלת "],"query":"002039022"},{"canonical":"Exodus 39:23","passages":["ופי המעיל בתוכו כפי תחרא שפה לפיו סביב לא יקרע "],"query":"002039023"},{"canonical":"Exodus 39:24","passages":["ויעשו על שולי המעיל רמוני תכלת וארגמן ותולעת שני משזר "],"query":"002039024"},{"canonical":"Exodus 39:25","passages":["ויעשו פעמני זהב טהור ויתנו את הפעמנים בתוך הרמנים על שולי המעיל סביב בתוך הרמנים "],"query":"002039025"},{"canonical":"Exodus 39:26","passages":["פעמן ורמן פעמן ורמן על שולי המעיל סביב לשרת כאשר צוה יהוה את משה  ס "],"query":"002039026"},{"canonical":"Exodus 39:27","passages":["ו͏יעשו את הכתנת שש מעשה ארג לאהרן ולבניו "],"query":"002039027"},{"canonical":"Exodus 39:28","passages":["ואת המצנפת שש ואת פארי המגבעת שש ואת מכנסי הבד שש משזר "],"query":"002039028"},{"canonical":"Exodus 39:29","passages":["ואת האבנט שש משזר ותכלת וארגמן ותולעת שני מעשה רקם כאשר צוה יהוה את משה  ס "],"query":"002039029"},{"canonical":"Exodus 39:30","passages":["ו͏יעשו את ציץ נזר הקדש זהב טהור ויכתבו עליו מכתב פתוחי חותם קדש ליהוה "],"query":"002039030"},{"canonical":"Exodus 39:31","passages":["ויתנו עליו פתיל תכלת לתת על המצנפת מלמעלה כאשר צוה יהוה את משה  ס "],"query":"002039031"},{"canonical":"Exodus 39:32","passages":["ותכל כל עבדת משכן אהל מועד ויעשו בני ישראל ככל אשר צוה יהוה את משה כן עשו פ"],"query":"002039032"},{"canonical":"Exodus 39:33","passages":["ויביאו את המשכן אל משה את האהל ואת כל כליו קרסיו קרשיו בריחיו ועמדיו ואדניו "],"query":"002039033"},{"canonical":"Exodus 39:34","passages":["ואת מכסה עורת האילם המאדמים ואת מכסה ערת התחשים ואת פרכת המסך "],"query":"002039034"},{"canonical":"Exodus 39:35","passages":["את ארן העדת ואת בדיו ואת הכפרת "],"query":"002039035"},{"canonical":"Exodus 39:36","passages":["את השלחן את כל כליו ואת לחם הפנים "],"query":"002039036"},{"canonical":"Exodus 39:37","passages":["את המנרה הטהרה את נרתיה נרת המערכה ואת כל כליה ואת שמן המאור "],"query":"002039037"},{"canonical":"Exodus 39:38","passages":["ואת מזבח הזהב ואת שמן המשחה ואת קטרת הסמים ואת מסך פתח האהל "],"query":"002039038"},{"canonical":"Exodus 39:39","passages":["את מזבח הנחשת ואת מכבר הנחשת אשר לו את בדיו ואת כל כליו את הכיר ואת כנו "],"query":"002039039"},{"canonical":"Exodus 39:40","passages":["את קלעי החצר את עמדיה ואת אדניה ואת המסך לשער החצר את מיתריו ויתדתיה ואת כל כלי עבדת המשכן לאהל מועד "],"query":"002039040"},{"canonical":"Exodus 39:41","passages":["את בגדי השרד לשרת בקדש את בגדי הקדש לאהרן הכהן ואת בגדי בניו לכהן "],"query":"002039041"},{"canonical":"Exodus 39:42","passages":["ככל אשר צוה יהוה את משה כן עשו בני ישראל את כל העבדה "],"query":"002039042"},{"canonical":"Exodus 39:43","passages":["וירא משה את כל המלאכה והנה עשו אתה כאשר צוה יהוה כן עשו ויברך אתם משה פ"],"query":"002039043"}]}