{"query":"019057","verses":[{},{"canonical":"Psalm 57:1","passages":["למנצח אל תשחת לדוד מכתם בברחו מפני שאול במער͏ה "],"query":"019057001"},{"canonical":"Psalm 57:2","passages":["חנני אלהים חנני כי בך חסיה נפשי ובצל כנפיך אחסה עד יעבר הוות "],"query":"019057002"},{"canonical":"Psalm 57:3","passages":["אקרא לאלהים עליון לאל גמר עלי "],"query":"019057003"},{"canonical":"Psalm 57:4","passages":["ישלח משמים ויושיעני חרף שאפי סלה ישלח אלהים חסדו ואמתו "],"query":"019057004"},{"canonical":"Psalm 57:5","passages":["נפשי בתוך לבאם אשכבה להטים בני אדם שניהם חנית וחצים ולשונם חרב חדה "],"query":"019057005"},{"canonical":"Psalm 57:6","passages":["רומה על השמים אלהים על כל הארץ כבודך "],"query":"019057006"},{"canonical":"Psalm 57:7","passages":["רשת הכינו לפעמי כפף נפשי כרו לפני שיחה נפלו בתוכה סלה "],"query":"019057007"},{"canonical":"Psalm 57:8","passages":["נכון לבי אלהים נכון לבי אשירה ואזמרה "],"query":"019057008"},{"canonical":"Psalm 57:9","passages":["עורה כבודי עורה הנבל וכנור אעירה שחר "],"query":"019057009"},{"canonical":"Psalm 57:10","passages":["אודך בעמים אדני אזמרך בל אמים "],"query":"019057010"},{"canonical":"Psalm 57:11","passages":["כי גדל עד שמים חסדך ועד שחקים אמתך "],"query":"019057011"},{"canonical":"Psalm 57:12","passages":["רומה על שמים אלהים על כל הארץ כבודך "],"query":"019057012"}]}