{"query":"002015","verses":[{},{"canonical":"Exodus 15:1","passages":["אז ישיר משה ובני ישראל את השירה הזאת ליהוה ויאמרו לאמר אשירה ל͏יהוה כי גאה גאה סוס ורכבו רמה בים "],"query":"002015001"},{"canonical":"Exodus 15:2","passages":["עזי וזמרת יה ויהי לי לישועה זה אלי ואנוהו אלהי אבי וארממנהו "],"query":"002015002"},{"canonical":"Exodus 15:3","passages":["יהוה איש מלחמה יהוה שמו "],"query":"002015003"},{"canonical":"Exodus 15:4","passages":["מרכבת פרעה וחילו ירה בים ומבחר שלשיו טבעו בים סוף "],"query":"002015004"},{"canonical":"Exodus 15:5","passages":["תהמת יכסימו ירדו במצולת כמו אבן "],"query":"002015005"},{"canonical":"Exodus 15:6","passages":["ימינך יהוה נאדרי בכח ימינך יהוה תרעץ אויב "],"query":"002015006"},{"canonical":"Exodus 15:7","passages":["וברב גאונך תהרס קמיך תשלח חרנך יאכלמו כקש "],"query":"002015007"},{"canonical":"Exodus 15:8","passages":["וברוח אפיך נערמו מים נצבו כמו נד נזלים קפאו תהמת בלב ים "],"query":"002015008"},{"canonical":"Exodus 15:9","passages":["אמר אויב ארדף אשיג אחלק שלל תמלאמו נפשי אריק חרבי תורישמו ידי "],"query":"002015009"},{"canonical":"Exodus 15:10","passages":["נשפת ברוחך כסמו ים צללו כעופרת במים אדירים "],"query":"002015010"},{"canonical":"Exodus 15:11","passages":["מי כמכה באלם יהוה מי כמכה נאדר בקדש נורא תהלת עשה פלא "],"query":"002015011"},{"canonical":"Exodus 15:12","passages":["נטית ימינך תבלעמו ארץ "],"query":"002015012"},{"canonical":"Exodus 15:13","passages":["נחית בחסדך עם זו גאלת נהלת בעזך אל נוה קדשך "],"query":"002015013"},{"canonical":"Exodus 15:14","passages":["שמעו עמים ירגזון חיל אחז ישבי פלשת "],"query":"002015014"},{"canonical":"Exodus 15:15","passages":["אז נבהלו אלופי אדום אילי מואב יאחזמו רעד נמגו כל ישבי כנען "],"query":"002015015"},{"canonical":"Exodus 15:16","passages":["תפל עליהם אימתה ופחד בגדל זרועך ידמו כאבן עד יעבר עמך יהוה עד יעבר עם זו קנית "],"query":"002015016"},{"canonical":"Exodus 15:17","passages":["תבאמו ותטעמו בהר נחלתך מכון לשבתך פעלת יהוה מקדש אדני כוננו ידיך "],"query":"002015017"},{"canonical":"Exodus 15:18","passages":["יהוה ימלך לעלם ועד "],"query":"002015018"},{"canonical":"Exodus 15:19","passages":["כי בא סוס פרעה ברכבו ובפרשיו בים וישב יהוה עלהם את מי הים ובני ישראל הלכו ביבשה בתוך הים פ"],"query":"002015019"},{"canonical":"Exodus 15:20","passages":["ותקח מרים הנביאה אחות אהרן את התף בידה ותצאן כל הנשים אחריה בתפים ובמחלת "],"query":"002015020"},{"canonical":"Exodus 15:21","passages":["ותען להם מרים שירו ליהוה כי גאה גאה סוס ורכבו רמה בים  ס "],"query":"002015021"},{"canonical":"Exodus 15:22","passages":["ויסע משה את ישראל מים סוף ויצאו אל מדבר שור וילכו שלשת ימים במדבר ולא מצאו מים "],"query":"002015022"},{"canonical":"Exodus 15:23","passages":["ויבאו מרתה ולא יכלו לשתת מים ממרה כי מרים הם על כן קרא שמה מרה "],"query":"002015023"},{"canonical":"Exodus 15:24","passages":["וילנו העם על משה לאמר מה נשתה "],"query":"002015024"},{"canonical":"Exodus 15:25","passages":["ויצעק אל יהוה ויורהו יהוה עץ וישלך אל המים וימתקו המים שם שם לו חק ומשפט ושם נסהו "],"query":"002015025"},{"canonical":"Exodus 15:26","passages":["ויאמר אם שמוע תשמע לקול יהוה אלהיך והישר בעיניו תעשה וה͏אזנת למצותיו ושמרת כל חקיו כל המ͏חלה אשר שמתי במצרים לא אשים עליך כי אני יהוה רפאך  ס "],"query":"002015026"},{"canonical":"Exodus 15:27","passages":["ויבאו אילמה ושם שתים עשרה עינת מים ושבעים תמרים ויחנו שם על המים "],"query":"002015027"}]}