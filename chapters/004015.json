{"query":"004015","verses":[{},{"canonical":"Numbers 15:1","passages":["וידבר יהוה אל משה לאמר "],"query":"004015001"},{"canonical":"Numbers 15:2","passages":["דבר אל בני ישראל ואמרת אלהם כי תבאו אל ארץ מושבתיכם אשר אני נתן לכם "],"query":"004015002"},{"canonical":"Numbers 15:3","passages":["ועשיתם אשה ליהוה עלה או זבח לפלא נדר או בנדבה או במעדיכם לעשות ריח ניחח ליהוה מן הבקר או מן הצאן "],"query":"004015003"},{"canonical":"Numbers 15:4","passages":["והקריב המקריב קרבנו ליהוה מנחה סלת עשרון בלול ברבעית ההין שמן "],"query":"004015004"},{"canonical":"Numbers 15:5","passages":["ויין לנסך רביעית ההין תעשה על העלה או לזבח לכבש האחד "],"query":"004015005"},{"canonical":"Numbers 15:6","passages":["או לאיל תעשה מנחה סלת שני עשרנים בלולה בשמן שלשית ההין "],"query":"004015006"},{"canonical":"Numbers 15:7","passages":["ויין לנסך שלשית ההין תקריב ריח ניחח ליהוה "],"query":"004015007"},{"canonical":"Numbers 15:8","passages":["וכי תעשה בן בקר עלה או זבח לפלא נדר או שלמים ליהוה "],"query":"004015008"},{"canonical":"Numbers 15:9","passages":["והקריב על בן הבקר מנחה סלת שלשה עשרנים בלול בשמן חצי ההין "],"query":"004015009"},{"canonical":"Numbers 15:10","passages":["ויין תקריב לנסך חצי ההין אשה ריח ניחח ליהוה "],"query":"004015010"},{"canonical":"Numbers 15:11","passages":["ככה יעשה לשור האחד או לאיל האחד או לשה בכבשים או בעזים "],"query":"004015011"},{"canonical":"Numbers 15:12","passages":["כמספר אשר תעשו ככה תעשו לאחד כמספרם "],"query":"004015012"},{"canonical":"Numbers 15:13","passages":["כל האזרח יעשה ככה את אלה להקריב אשה ריח ניחח ליהוה "],"query":"004015013"},{"canonical":"Numbers 15:14","passages":["וכי יגור אתכם גר או אשר בתוככם לדרתיכם ועשה אשה ריח ניחח ליהוה כאשר תעשו כן יעשה "],"query":"004015014"},{"canonical":"Numbers 15:15","passages":["הקהל חקה אחת לכם ולגר הגר חקת עולם לדרתיכם ככם כגר יהיה לפני יהוה "],"query":"004015015"},{"canonical":"Numbers 15:16","passages":["תורה אחת ומשפט אחד יהיה לכם ולגר הגר אתכם פ"],"query":"004015016"},{"canonical":"Numbers 15:17","passages":["וידבר יהוה אל משה לאמר "],"query":"004015017"},{"canonical":"Numbers 15:18","passages":["דבר אל בני ישראל ואמרת אלהם בבאכם אל הארץ אשר אני מביא אתכם שמה "],"query":"004015018"},{"canonical":"Numbers 15:19","passages":["והיה באכלכם מלחם הארץ תרימו תרומה ליהוה "],"query":"004015019"},{"canonical":"Numbers 15:20","passages":["ראשית ערסתכם חלה תרימו תרומה כתרומת גרן כן תרימו אתה "],"query":"004015020"},{"canonical":"Numbers 15:21","passages":["מראשית ערסתיכם תתנו ליהוה תרומה לדרתיכם  ס "],"query":"004015021"},{"canonical":"Numbers 15:22","passages":["וכי תשגו ולא תעשו את כל המצות האלה אשר דבר יהוה אל משה "],"query":"004015022"},{"canonical":"Numbers 15:23","passages":["את כל אשר צוה יהוה אליכם ביד משה מן היום אשר צוה יהוה והלאה לדרתיכם "],"query":"004015023"},{"canonical":"Numbers 15:24","passages":["והיה אם מעיני העדה נעשתה לשגגה ועשו כל העדה פר בן בקר אחד לעלה לריח ניחח ליהוה ומנחתו ונסכו כמשפט ושעיר עזים אחד לחטת "],"query":"004015024"},{"canonical":"Numbers 15:25","passages":["וכפר הכהן על כל עדת בני ישראל ונסלח להם כי שגגה הוא והם הביאו את קרבנם אשה ליהוה וחטאתם לפני יהוה על שגגתם "],"query":"004015025"},{"canonical":"Numbers 15:26","passages":["ונסלח לכל עדת בני ישראל ולגר הגר בתוכם כי לכל העם בשגגה  ס "],"query":"004015026"},{"canonical":"Numbers 15:27","passages":["ואם נפש אחת תחטא בשגגה והקריבה עז בת שנתה לחטאת "],"query":"004015027"},{"canonical":"Numbers 15:28","passages":["וכפר הכהן על הנפש השגגת בחטאה בשגגה לפני יהוה לכפר עליו ונסלח לו "],"query":"004015028"},{"canonical":"Numbers 15:29","passages":["האזרח בבני ישראל ולגר הגר בתוכם תורה אחת יהיה לכם לעשה בשגגה "],"query":"004015029"},{"canonical":"Numbers 15:30","passages":["והנפש אשר תעשה ביד רמה מן האזרח ומן הגר את יהוה הוא מגדף ונכרתה הנפש ההוא מקרב עמה "],"query":"004015030"},{"canonical":"Numbers 15:31","passages":["כי דבר יהוה בזה ואת מצותו הפר הכרת תכרת הנפש ההוא עונה בה פ"],"query":"004015031"},{"canonical":"Numbers 15:32","passages":["ויהיו בני ישראל במדבר וימצאו איש מקשש עצים ביום השבת "],"query":"004015032"},{"canonical":"Numbers 15:33","passages":["ויקריבו אתו המצאים אתו מקשש עצים אל משה ואל אהרן ואל כל העדה "],"query":"004015033"},{"canonical":"Numbers 15:34","passages":["ויניחו אתו במשמר כי לא פרש מה יעשה לו  ס "],"query":"004015034"},{"canonical":"Numbers 15:35","passages":["ויאמר יהוה אל משה מות יומת האיש רגום אתו באבנים כל העדה מחוץ למחנה "],"query":"004015035"},{"canonical":"Numbers 15:36","passages":["ויציאו אתו כל העדה אל מחוץ למחנה וירגמו אתו באבנים וימת כאשר צוה יהוה את משה פ"],"query":"004015036"},{"canonical":"Numbers 15:37","passages":["ויאמר יהוה אל משה לאמר "],"query":"004015037"},{"canonical":"Numbers 15:38","passages":["דבר אל בני ישראל ואמרת אלהם ועשו להם ציצת על כנפי בגדיהם לדרתם ונתנו על ציצת הכנף פתיל תכלת "],"query":"004015038"},{"canonical":"Numbers 15:39","passages":["והיה לכם לציצת וראיתם אתו וזכרתם את כל מצות יהוה ועשיתם אתם ולא תתרו אחרי לבבכם ואחרי עיניכם אשר אתם זנים אחריהם "],"query":"004015039"},{"canonical":"Numbers 15:40","passages":["למען תזכרו ועשיתם את כל מצותי והייתם קדשים לאלהיכם "],"query":"004015040"},{"canonical":"Numbers 15:41","passages":["אני יהוה אלהיכם אשר הוצאתי אתכם מארץ מצרים להיות לכם לאלהים אני יהוה אלהיכם פ"],"query":"004015041"}]}