{"query":"019103","verses":[{},{"canonical":"Psalm 103:1","passages":["לדוד ברכי נפשי את יהוה וכל קרבי את שם קדשו "],"query":"019103001"},{"canonical":"Psalm 103:2","passages":["ברכי נפשי את יהוה ואל תשכחי כל גמוליו "],"query":"019103002"},{"canonical":"Psalm 103:3","passages":["הסלח לכל עונכי הרפא לכל תחלאיכי "],"query":"019103003"},{"canonical":"Psalm 103:4","passages":["הגואל משחת חייכי המעטרכי חסד ורחמים "],"query":"019103004"},{"canonical":"Psalm 103:5","passages":["המשביע בטוב עדיך תתחדש כנשר נעוריכי "],"query":"019103005"},{"canonical":"Psalm 103:6","passages":["עשה צדקות יהוה ומשפטים לכל עשוקים "],"query":"019103006"},{"canonical":"Psalm 103:7","passages":["יודיע דרכיו למשה לבני ישראל עלילותיו "],"query":"019103007"},{"canonical":"Psalm 103:8","passages":["רחום וחנון יהוה ארך אפים ורב חסד "],"query":"019103008"},{"canonical":"Psalm 103:9","passages":["לא לנצח יריב ולא לעולם יטור "],"query":"019103009"},{"canonical":"Psalm 103:10","passages":["לא כחטאינו עשה לנו ולא כעונתינו גמל עלינו "],"query":"019103010"},{"canonical":"Psalm 103:11","passages":["כי כגבה שמים על הארץ גבר חסדו על יראיו "],"query":"019103011"},{"canonical":"Psalm 103:12","passages":["כרחק מזרח ממערב הרחיק ממנו את פשעינו "],"query":"019103012"},{"canonical":"Psalm 103:13","passages":["כרחם אב על בנים רחם יהוה על יראיו "],"query":"019103013"},{"canonical":"Psalm 103:14","passages":["כי הוא ידע יצרנו זכור כי עפר אנחנו "],"query":"019103014"},{"canonical":"Psalm 103:15","passages":["אנוש כחציר ימיו כציץ השדה כן יציץ "],"query":"019103015"},{"canonical":"Psalm 103:16","passages":["כי רוח עברה בו ואיננו ולא יכירנו עוד מקומו "],"query":"019103016"},{"canonical":"Psalm 103:17","passages":["וחסד יהוה מעולם ועד עולם על יראיו וצדקתו לבני בנים "],"query":"019103017"},{"canonical":"Psalm 103:18","passages":["לשמרי בריתו ולזכרי פקדיו לעשותם "],"query":"019103018"},{"canonical":"Psalm 103:19","passages":["יהוה בשמים הכין כסאו ומלכותו בכל משלה "],"query":"019103019"},{"canonical":"Psalm 103:20","passages":["ברכו יהוה מלאכיו גברי כח עשי דברו לשמע בקול דברו "],"query":"019103020"},{"canonical":"Psalm 103:21","passages":["ברכו יהוה כל צבאיו משרתיו עשי רצונו "],"query":"019103021"},{"canonical":"Psalm 103:22","passages":["ברכו יהוה כל מעשיו בכל מקמות ממשלתו ברכי נפשי את יהוה "],"query":"019103022"}]}