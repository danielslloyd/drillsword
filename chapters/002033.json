{"query":"002033","verses":[{},{"canonical":"Exodus 33:1","passages":["וידבר יהוה אל משה לך עלה מזה אתה והעם אשר ה͏עלית מארץ מצרים אל הארץ אשר נשבעתי לאברהם ליצחק וליעקב לאמר לזרעך אתננה "],"query":"002033001"},{"canonical":"Exodus 33:2","passages":["ושלחתי לפניך מלאך וגרשתי את הכנעני האמרי והחתי והפרזי החוי והיבוסי "],"query":"002033002"},{"canonical":"Exodus 33:3","passages":["אל ארץ זבת חלב ודבש כי לא אעלה בקרבך כי עם קשה ערף אתה פן אכלך בדרך "],"query":"002033003"},{"canonical":"Exodus 33:4","passages":["וישמע העם את הדבר הרע הזה ויתאבלו ולא שתו איש עדיו עליו "],"query":"002033004"},{"canonical":"Exodus 33:5","passages":["ויאמר יהוה אל משה אמר אל בני ישראל אתם עם קשה ערף רגע אחד א͏עלה בקרבך וכליתיך ועתה הורד עדיך מעליך ואדעה מה אעשה לך "],"query":"002033005"},{"canonical":"Exodus 33:6","passages":["ויתנצלו בני ישראל את עדים מהר חורב "],"query":"002033006"},{"canonical":"Exodus 33:7","passages":["ומשה יקח את האהל ונטה לו מחוץ למחנה הרחק מן המחנה וקרא לו אהל מועד והיה כל מבקש יהוה יצא אל אהל מועד אשר מחוץ למחנה "],"query":"002033007"},{"canonical":"Exodus 33:8","passages":["והיה כצאת משה אל האהל יקומו כל העם ונצבו איש פתח אהלו והביטו אחרי משה עד באו האהלה "],"query":"002033008"},{"canonical":"Exodus 33:9","passages":["והיה כבא משה האהלה ירד עמוד הענן ועמד פתח האהל ודבר עם משה "],"query":"002033009"},{"canonical":"Exodus 33:10","passages":["וראה כל העם את עמוד הענן עמד פתח האהל וקם כל העם והשתחוו איש פתח אהלו "],"query":"002033010"},{"canonical":"Exodus 33:11","passages":["ודבר יהוה אל משה פנים אל פנים כאשר ידבר איש אל רעהו ושב אל המחנה ומשרתו יהושע בן נון נער לא ימיש מתוך האהל  ס "],"query":"002033011"},{"canonical":"Exodus 33:12","passages":["ויאמר משה אל יהוה ראה אתה אמר אלי העל את העם הזה ואתה לא הודעתני את אשר תשלח עמי ואתה אמרת ידעתיך בשם וגם מצאת חן בעיני "],"query":"002033012"},{"canonical":"Exodus 33:13","passages":["ועתה אם נא מצאתי חן בעיניך הודעני נא את דרכך ואדעך למען אמצא חן בעיניך וראה כי עמך הגוי הזה "],"query":"002033013"},{"canonical":"Exodus 33:14","passages":["ויאמר פני ילכו והנחתי לך "],"query":"002033014"},{"canonical":"Exodus 33:15","passages":["ויאמר אליו אם אין פניך הלכים אל תעלנו מזה "],"query":"002033015"},{"canonical":"Exodus 33:16","passages":["ובמה יודע אפוא כי מצאתי חן בעיניך אני ועמך הלוא בלכתך עמנו ונפלינו אני ועמך מכל העם אשר על פני האדמה פ"],"query":"002033016"},{"canonical":"Exodus 33:17","passages":["ויאמר יהוה אל משה גם את הדבר הזה אשר דברת אעשה כי מצאת חן בעיני ואדעך בשם "],"query":"002033017"},{"canonical":"Exodus 33:18","passages":["ויאמר הראני נא את כבדך "],"query":"002033018"},{"canonical":"Exodus 33:19","passages":["ויאמר אני אעביר כל טובי על פניך וקראתי בשם יהוה לפניך וחנתי את אשר אחן ורחמתי את אשר ארחם "],"query":"002033019"},{"canonical":"Exodus 33:20","passages":["ויאמר לא תוכל לראת את פני כי לא יראני האדם וחי "],"query":"002033020"},{"canonical":"Exodus 33:21","passages":["ויאמר יהוה הנה מקום אתי ונצבת על הצור "],"query":"002033021"},{"canonical":"Exodus 33:22","passages":["והיה בעבר כבדי ושמתיך בנקרת הצור ושכתי כפי עליך עד עברי "],"query":"002033022"},{"canonical":"Exodus 33:23","passages":["והסרתי את כפי וראית את אחרי ופני לא יראו  ס "],"query":"002033023"}]}