{"query":"019055","verses":[{},{"canonical":"Psalm 55:1","passages":["למנצח בנגינת משכיל לדוד "],"query":"019055001"},{"canonical":"Psalm 55:2","passages":["האזינה אלהים תפלתי ואל תתעלם מתחנתי "],"query":"019055002"},{"canonical":"Psalm 55:3","passages":["הקשיבה לי וענני אריד בשיחי ואהימה "],"query":"019055003"},{"canonical":"Psalm 55:4","passages":["מקול אויב מפני עקת רשע כי ימיטו עלי און ובאף ישטמוני "],"query":"019055004"},{"canonical":"Psalm 55:5","passages":["לבי יחיל בקרבי ואימות מות נפלו עלי "],"query":"019055005"},{"canonical":"Psalm 55:6","passages":["יראה ורעד יבא בי ותכסני פלצות "],"query":"019055006"},{"canonical":"Psalm 55:7","passages":["ואמר מי יתן לי אבר כיונה אעופה ואשכנה "],"query":"019055007"},{"canonical":"Psalm 55:8","passages":["הנה ארחיק נדד אלין במדבר סלה "],"query":"019055008"},{"canonical":"Psalm 55:9","passages":["אחישה מפלט לי מרוח סעה מסער "],"query":"019055009"},{"canonical":"Psalm 55:10","passages":["בלע אדני פלג לשונם כי ראיתי חמס וריב בעיר "],"query":"019055010"},{"canonical":"Psalm 55:11","passages":["יומם ולילה יסובבה על חומתיה ואון ועמל בקרבה "],"query":"019055011"},{"canonical":"Psalm 55:12","passages":["הוות בקרבה ולא ימיש מרחבה תך ומרמה "],"query":"019055012"},{"canonical":"Psalm 55:13","passages":["כי לא אויב יחרפני ואשא לא משנאי עלי הגדיל ואסתר ממנו "],"query":"019055013"},{"canonical":"Psalm 55:14","passages":["ואתה אנוש כערכי אלופי ומידעי "],"query":"019055014"},{"canonical":"Psalm 55:15","passages":["אשר יחדו נמתיק סוד בבית אלהים נהלך ברגש "],"query":"019055015"},{"canonical":"Psalm 55:16","passages":["מות עלימו ירדו שאול חיים כי רעות במגורם בקרבם "],"query":"019055016"},{"canonical":"Psalm 55:17","passages":["אני אל אלהים אקרא ויהוה יושיעני "],"query":"019055017"},{"canonical":"Psalm 55:18","passages":["ערב ובקר וצהרים אשיחה ואהמה וישמע קולי "],"query":"019055018"},{"canonical":"Psalm 55:19","passages":["פדה בשלום נפשי מקרב לי כי ברבים היו עמדי "],"query":"019055019"},{"canonical":"Psalm 55:20","passages":["ישמע אל ויענם וישב קדם סלה אשר אין חליפות למו ולא יראו אלהים "],"query":"019055020"},{"canonical":"Psalm 55:21","passages":["שלח ידיו בשלמיו חלל בריתו "],"query":"019055021"},{"canonical":"Psalm 55:22","passages":["חלקו מחמאת פיו וקרב לבו רכו דבריו משמן והמה פתחות "],"query":"019055022"},{"canonical":"Psalm 55:23","passages":["השלך על יהוה יהבך והוא יכלכלך לא יתן לעולם מוט לצדיק "],"query":"019055023"},{"canonical":"Psalm 55:24","passages":["ואתה אלהים תורדם לבאר שחת אנשי דמים ומרמה לא יחצו ימיהם ואני אבטח בך "],"query":"019055024"}]}