{"query":"023043","verses":[{},{"canonical":"Isaiah 43:1","passages":["ועתה כה אמר יהוה בראך יעקב ויצרך ישראל אל תירא כי גאלתיך קראתי בשמך לי אתה "],"query":"023043001"},{"canonical":"Isaiah 43:2","passages":["כי תעבר במים אתך אני ובנהרות לא ישטפוך כי תלך במו אש לא תכוה ולהבה לא תבער בך "],"query":"023043002"},{"canonical":"Isaiah 43:3","passages":["כי אני יהוה אלהיך קדוש ישראל מושיעך נתתי כפרך מצרים כוש וסבא תחתיך "],"query":"023043003"},{"canonical":"Isaiah 43:4","passages":["מאשר יקרת בעיני נכבדת ואני אהבתיך ואתן אדם תחתיך ולאמים תחת נפשך "],"query":"023043004"},{"canonical":"Isaiah 43:5","passages":["אל תירא כי אתך אני ממזרח אביא זרעך וממערב אקבצך "],"query":"023043005"},{"canonical":"Isaiah 43:6","passages":["אמר לצפון תני ולתימן אל תכלאי הביאי בני מרחוק ובנותי מקצה הארץ "],"query":"023043006"},{"canonical":"Isaiah 43:7","passages":["כל הנקרא בשמי ולכבודי בראתיו יצרתיו אף עשיתיו "],"query":"023043007"},{"canonical":"Isaiah 43:8","passages":["הוציא עם עור ועינים יש וחרשים ואזנים למו "],"query":"023043008"},{"canonical":"Isaiah 43:9","passages":["כל הגוים נקבצו יחדו ויאספו לאמים מי בהם יגיד זאת וראשנות ישמיענו יתנו עדיהם ויצדקו וישמעו ויאמרו אמת "],"query":"023043009"},{"canonical":"Isaiah 43:10","passages":["אתם עדי נאם יהוה ועבדי אשר בחרתי למען תדעו ותאמינו לי ותבינו כי אני הוא לפני לא נוצר אל ואחרי לא יהיה  ס "],"query":"023043010"},{"canonical":"Isaiah 43:11","passages":["אנכי אנכי יהוה ואין מבלעדי מושיע "],"query":"023043011"},{"canonical":"Isaiah 43:12","passages":["אנכי הגדתי והושעתי והשמעתי ואין בכם זר ואתם עדי נאם יהוה ואני אל "],"query":"023043012"},{"canonical":"Isaiah 43:13","passages":["גם מיום אני הוא ואין מידי מציל אפעל ומי ישיבנה  ס "],"query":"023043013"},{"canonical":"Isaiah 43:14","passages":["כה אמר יהוה גאלכם קדוש ישראל למענכם שלחתי בבלה והורדתי בריחים כלם וכשדים באניות רנתם "],"query":"023043014"},{"canonical":"Isaiah 43:15","passages":["אני יהוה קדושכם בורא ישראל מלככם  ס "],"query":"023043015"},{"canonical":"Isaiah 43:16","passages":["כה אמר יהוה הנותן בים דרך ובמים עזים נתיבה "],"query":"023043016"},{"canonical":"Isaiah 43:17","passages":["המוציא רכב וסוס חיל ועזוז יחדו ישכבו בל יקומו דעכו כפשתה כבו "],"query":"023043017"},{"canonical":"Isaiah 43:18","passages":["אל תזכרו ראשנות וקדמניות אל תתבננו "],"query":"023043018"},{"canonical":"Isaiah 43:19","passages":["הנני עשה חדשה עתה תצמח הלוא תדעוה אף אשים במדבר דרך בישמון נהרות "],"query":"023043019"},{"canonical":"Isaiah 43:20","passages":["תכבדני חית השדה תנים ובנות יענה כי נתתי במדבר מים נהרות בישימן להשקות עמי בחירי "],"query":"023043020"},{"canonical":"Isaiah 43:21","passages":["עם זו יצרתי לי תהלתי יספרו  ס "],"query":"023043021"},{"canonical":"Isaiah 43:22","passages":["ולא אתי קראת יעקב כי יגעת בי ישראל "],"query":"023043022"},{"canonical":"Isaiah 43:23","passages":["לא הביאת לי שה עלתיך וזבחיך לא כבדתני לא העבדתיך במנחה ולא הוגעתיך בלבונה "],"query":"023043023"},{"canonical":"Isaiah 43:24","passages":["לא קנית לי בכסף קנה וחלב זבחיך לא הרויתני אך העבדתני בחטאותיך הוגעתני בעונתיך  ס "],"query":"023043024"},{"canonical":"Isaiah 43:25","passages":["אנכי אנכי הוא מחה פשעיך למעני וחטאתיך לא אזכר "],"query":"023043025"},{"canonical":"Isaiah 43:26","passages":["הזכירני נשפטה יחד ספר אתה למען תצדק "],"query":"023043026"},{"canonical":"Isaiah 43:27","passages":["אביך הראשון חטא ומליציך פשעו בי "],"query":"023043027"},{"canonical":"Isaiah 43:28","passages":["ואחלל שרי קדש ואתנה לחרם יעקב וישראל לגדופים  ס "],"query":"023043028"}]}