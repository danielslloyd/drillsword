{"query":"003011","verses":[{},{"canonical":"Leviticus 11:1","passages":["וידבר יהוה אל משה ואל אהרן לאמר אלהם "],"query":"003011001"},{"canonical":"Leviticus 11:2","passages":["דברו אל בני ישראל לאמר זאת החיה אשר תאכלו מכל הבהמה אשר על הארץ "],"query":"003011002"},{"canonical":"Leviticus 11:3","passages":["כל מפרסת פרסה ושסעת שסע פרסת מעלת גרה בבהמה אתה תאכלו "],"query":"003011003"},{"canonical":"Leviticus 11:4","passages":["אך את זה לא תאכלו ממעלי הגרה וממפריסי הפרסה את הגמל כי מעלה גרה הוא ופרסה איננו מפריס טמא הוא לכם "],"query":"003011004"},{"canonical":"Leviticus 11:5","passages":["ואת השפן כי מעלה גרה הוא ופרסה לא יפריס טמא הוא לכם "],"query":"003011005"},{"canonical":"Leviticus 11:6","passages":["ואת הארנבת כי מעלת גרה הוא ופרסה לא הפריסה טמאה הוא לכם "],"query":"003011006"},{"canonical":"Leviticus 11:7","passages":["ואת החזיר כי מפריס פרסה הוא ושסע שסע פרסה והוא גרה לא יגר טמא הוא לכם "],"query":"003011007"},{"canonical":"Leviticus 11:8","passages":["מבשרם לא תאכלו ובנבלתם לא תגעו טמאים הם לכם "],"query":"003011008"},{"canonical":"Leviticus 11:9","passages":["את זה תאכלו מכל אשר במים כל אשר לו סנפיר וקשקשת במים בימים ובנחלים אתם תאכלו "],"query":"003011009"},{"canonical":"Leviticus 11:10","passages":["וכל אשר אין לו סנפיר וקשקשת בימים ובנחלים מכל שרץ המים ומכל נפש החיה אשר במים שקץ הם לכם "],"query":"003011010"},{"canonical":"Leviticus 11:11","passages":["ושקץ יהיו לכם מבשרם לא תאכלו ואת נבלתם תשקצו "],"query":"003011011"},{"canonical":"Leviticus 11:12","passages":["כל אשר אין לו סנפיר וקשקשת במים שקץ הוא לכם "],"query":"003011012"},{"canonical":"Leviticus 11:13","passages":["ואת אלה תשקצו מן העוף לא יאכלו שקץ הם את הנשר ואת הפרס ואת העזניה "],"query":"003011013"},{"canonical":"Leviticus 11:14","passages":["ואת הדאה ואת האיה למינה "],"query":"003011014"},{"canonical":"Leviticus 11:15","passages":["את כל ערב למינו "],"query":"003011015"},{"canonical":"Leviticus 11:16","passages":["ואת בת היענה ואת התחמס ואת השחף ואת הנץ למינהו "],"query":"003011016"},{"canonical":"Leviticus 11:17","passages":["ואת הכוס ואת השלך ואת הינשוף "],"query":"003011017"},{"canonical":"Leviticus 11:18","passages":["ואת התנשמת ואת הקאת ואת הרחם "],"query":"003011018"},{"canonical":"Leviticus 11:19","passages":["ואת החסידה האנפה למינה ואת הדוכיפת ואת העטלף "],"query":"003011019"},{"canonical":"Leviticus 11:20","passages":["כל שרץ העוף ההלך על ארבע שקץ הוא לכם  ס "],"query":"003011020"},{"canonical":"Leviticus 11:21","passages":["אך את זה תאכלו מכל שרץ העוף ההלך על ארבע אשר לו כרעים ממעל לרגליו לנתר בהן על הארץ "],"query":"003011021"},{"canonical":"Leviticus 11:22","passages":["את אלה מהם תאכלו את ה͏ארבה למינו ואת הסלעם למינהו ואת החרגל למינהו ואת החגב למינהו "],"query":"003011022"},{"canonical":"Leviticus 11:23","passages":["וכל שרץ העוף אשר לו ארבע רגלים שקץ הוא לכם "],"query":"003011023"},{"canonical":"Leviticus 11:24","passages":["ולאלה תטמאו כל הנגע בנבלתם יטמא עד הערב "],"query":"003011024"},{"canonical":"Leviticus 11:25","passages":["וכל הנשא מנבלתם יכבס בגדיו וטמא עד הערב "],"query":"003011025"},{"canonical":"Leviticus 11:26","passages":["לכל הבהמה אשר הוא מפרסת פרסה ושסע איננה שסעת וגרה איננה מעלה טמאים הם לכם כל הנגע בהם יטמא "],"query":"003011026"},{"canonical":"Leviticus 11:27","passages":["וכל הולך על כפיו בכל החיה ההלכת על ארבע טמאים הם לכם כל הנגע בנבלתם יטמא עד הערב "],"query":"003011027"},{"canonical":"Leviticus 11:28","passages":["והנשא את נבלתם יכבס בגדיו וטמא עד הערב טמאים המה לכם  ס "],"query":"003011028"},{"canonical":"Leviticus 11:29","passages":["וזה לכם הטמא בשרץ השרץ על הארץ החלד והעכבר והצב למינהו "],"query":"003011029"},{"canonical":"Leviticus 11:30","passages":["והאנקה והכח והלטאה והחמט והתנשמת "],"query":"003011030"},{"canonical":"Leviticus 11:31","passages":["אלה הטמאים לכם בכל השרץ כל הנגע בהם במתם יטמא עד הערב "],"query":"003011031"},{"canonical":"Leviticus 11:32","passages":["וכל אשר יפל עליו מהם במתם יטמא מכל כלי עץ או בגד או עור או שק כל כלי אשר יעשה מלאכה בהם במים יובא וטמא עד הערב וטהר "],"query":"003011032"},{"canonical":"Leviticus 11:33","passages":["וכל כלי חרש אשר יפל מהם אל תוכו כל אשר בתוכו יטמא ואתו תשברו "],"query":"003011033"},{"canonical":"Leviticus 11:34","passages":["מכל האכל אשר יאכל אשר יבוא עליו מים יטמא וכל משקה אשר ישתה בכל כלי יטמא "],"query":"003011034"},{"canonical":"Leviticus 11:35","passages":["וכל אשר יפל מנבלתם עליו יטמא תנור וכירים יתץ טמאים הם וטמאים יהיו לכם "],"query":"003011035"},{"canonical":"Leviticus 11:36","passages":["אך מעין ובור מקוה מים יהיה טהור ונגע בנבלתם יטמא "],"query":"003011036"},{"canonical":"Leviticus 11:37","passages":["וכי יפל מנבלתם על כל זרע זרוע אשר יזרע טהור הוא "],"query":"003011037"},{"canonical":"Leviticus 11:38","passages":["וכי יתן מים על זרע ונפל מנבלתם עליו טמא הוא לכם  ס "],"query":"003011038"},{"canonical":"Leviticus 11:39","passages":["וכי ימות מן הבהמה אשר היא לכם לאכלה הנגע בנבלתה יטמא עד הערב "],"query":"003011039"},{"canonical":"Leviticus 11:40","passages":["והאכל מנבלתה יכבס בגדיו וטמא עד הערב והנשא את נבלתה יכבס בגדיו וטמא עד הערב "],"query":"003011040"},{"canonical":"Leviticus 11:41","passages":["וכל השרץ השרץ על הארץ שקץ הוא לא יאכל "],"query":"003011041"},{"canonical":"Leviticus 11:42","passages":["כל הולך על גחון וכל הולך על ארבע עד כל מרבה רגלים לכל השרץ השרץ על הארץ לא תאכלום כי שקץ הם "],"query":"003011042"},{"canonical":"Leviticus 11:43","passages":["אל תשקצו את נפשתיכם בכל השרץ השרץ ולא תטמאו בהם ונטמתם בם "],"query":"003011043"},{"canonical":"Leviticus 11:44","passages":["כי אני יהוה אלהיכם והתקדשתם והייתם קדשים כי קדוש אני ולא תטמאו את נפשתיכם בכל השרץ הרמש על הארץ "],"query":"003011044"},{"canonical":"Leviticus 11:45","passages":["כי אני יהוה המעלה אתכם מארץ מצרים להית לכם לאלהים והייתם קדשים כי קדוש אני "],"query":"003011045"},{"canonical":"Leviticus 11:46","passages":["זאת תורת הבהמה והעוף וכל נפש החיה הרמשת במים ולכל נפש השרצת על הארץ "],"query":"003011046"},{"canonical":"Leviticus 11:47","passages":["להבדיל בין הטמא ובין הטהר ובין החיה הנאכלת ובין החיה אשר לא תאכל פ"],"query":"003011047"}]}