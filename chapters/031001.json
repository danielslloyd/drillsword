{"query":"031001","verses":[{},{"canonical":"Obadiah 1:1","passages":["חזון עבדיה כה אמר אדני יהוה לאדום שמועה שמענו מאת יהוה וציר בגוים שלח קומו ונקומה עליה למלחמה "],"query":"031001001"},{"canonical":"Obadiah 1:2","passages":["הנה קטן נתתיך בגוים בזוי אתה מאד "],"query":"031001002"},{"canonical":"Obadiah 1:3","passages":["זדון לבך השיאך שכני בחגוי סלע מרום שבתו אמר בלבו מי יורדני ארץ "],"query":"031001003"},{"canonical":"Obadiah 1:4","passages":["אם תגביה כנשר ואם בין כוכבים שים קנך משם אורידך נאם יהוה "],"query":"031001004"},{"canonical":"Obadiah 1:5","passages":["אם גנבים באו לך אם שודדי לילה איך נדמיתה הלוא יגנבו דים אם בצרים באו לך הלוא ישאירו עללות "],"query":"031001005"},{"canonical":"Obadiah 1:6","passages":["איך נחפשו עשו נבעו מצפניו "],"query":"031001006"},{"canonical":"Obadiah 1:7","passages":["עד הגבול שלחוך כל אנשי בריתך השיאוך יכלו לך אנשי שלמך לחמך ישימו מזור תחתיך אין תבונה בו "],"query":"031001007"},{"canonical":"Obadiah 1:8","passages":["הלוא ביום ההוא נאם יהוה והאבדתי חכמים מאדום ותבונה מהר עשו "],"query":"031001008"},{"canonical":"Obadiah 1:9","passages":["וחתו גבוריך תימן למען יכרת איש מהר עשו מקטל "],"query":"031001009"},{"canonical":"Obadiah 1:10","passages":["מחמס אחיך יעקב תכסך בושה ונכרת לעולם "],"query":"031001010"},{"canonical":"Obadiah 1:11","passages":["ביום עמדך מנגד ביום שבות זרים חילו ונכרים באו שעריו ועל ירושלם ידו גורל גם אתה כאחד מהם "],"query":"031001011"},{"canonical":"Obadiah 1:12","passages":["ואל תרא ביום אחיך ביום נכרו ואל תשמח לבני יהודה ביום אבדם ואל תגדל פיך ביום צרה "],"query":"031001012"},{"canonical":"Obadiah 1:13","passages":["אל תבוא בשער עמי ביום אידם אל תרא גם אתה ברעתו ביום אידו ואל תשלחנה בחילו ביום אידו "],"query":"031001013"},{"canonical":"Obadiah 1:14","passages":["ואל תעמד על הפרק להכרית את פליטיו ואל תסגר שרידיו ביום צרה "],"query":"031001014"},{"canonical":"Obadiah 1:15","passages":["כי קרוב יום יהוה על כל הגוים כאשר עשית יעשה לך גמלך ישוב בראשך "],"query":"031001015"},{"canonical":"Obadiah 1:16","passages":["כי כאשר שתיתם על הר קדשי ישתו כל הגוים תמיד ושתו ולעו והיו כלוא היו "],"query":"031001016"},{"canonical":"Obadiah 1:17","passages":["ובהר ציון תהיה פליטה והיה קדש וירשו בית יעקב את מורשיהם "],"query":"031001017"},{"canonical":"Obadiah 1:18","passages":["והיה בית יעקב אש ובית יוסף להבה ובית עשו לקש ודלקו בהם ואכלום ולא יהיה שריד לבית עשו כי יהוה דבר "],"query":"031001018"},{"canonical":"Obadiah 1:19","passages":["וירשו הנגב את הר עשו והשפלה את פלשתים וירשו את שדה אפרים ואת שדה שמרון ובנימן את הגלעד "],"query":"031001019"},{"canonical":"Obadiah 1:20","passages":["וגלת החל הזה לבני ישראל אשר כנענים עד צרפת וגלת ירושל͏ם אשר בספרד ירשו את ערי הנגב "],"query":"031001020"},{"canonical":"Obadiah 1:21","passages":["ועלו מושעים בהר ציון לשפט את הר עשו והיתה ליהוה המלוכה "],"query":"031001021"}]}