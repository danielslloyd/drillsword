{"query":"001029","verses":[{},{"canonical":"Genesis 29:1","passages":["וישא יעקב רגליו וילך ארצה בני קדם "],"query":"001029001"},{"canonical":"Genesis 29:2","passages":["וירא והנה באר בשדה והנה שם שלשה עדרי צאן רבצים עליה כי מן הבאר ההוא ישקו העדרים והאבן גדלה על פי הבאר "],"query":"001029002"},{"canonical":"Genesis 29:3","passages":["ונאספו שמה כל העדרים וגללו את האבן מעל פי הבאר והשקו את הצאן והשיבו את האבן על פי הבאר למקמה "],"query":"001029003"},{"canonical":"Genesis 29:4","passages":["ויאמר להם יעקב אחי מאין אתם ויאמרו מחרן אנחנו "],"query":"001029004"},{"canonical":"Genesis 29:5","passages":["ויאמר להם הידעתם את לבן בן נחור ויאמרו ידענו "],"query":"001029005"},{"canonical":"Genesis 29:6","passages":["ויאמר להם השלום לו ויאמרו שלום והנה רחל בתו באה עם הצאן "],"query":"001029006"},{"canonical":"Genesis 29:7","passages":["ויאמר הן עוד היום גדול לא עת האסף המקנה השקו הצאן ולכו רעו "],"query":"001029007"},{"canonical":"Genesis 29:8","passages":["ויאמרו לא נוכל עד אשר יאספו כל העדרים וגללו את האבן מעל פי הבאר והשקינו הצאן "],"query":"001029008"},{"canonical":"Genesis 29:9","passages":["עודנו מדבר עמם ורחל באה עם הצאן אשר לאביה כי רעה הוא "],"query":"001029009"},{"canonical":"Genesis 29:10","passages":["ויהי כאשר ראה יעקב את רחל בת לבן אחי אמו ואת צאן לבן אחי אמו ויגש יעקב ויגל את האבן מעל פי הבאר וישק את צאן לבן אחי אמו "],"query":"001029010"},{"canonical":"Genesis 29:11","passages":["וישק יעקב לרחל וישא את קלו ויבך "],"query":"001029011"},{"canonical":"Genesis 29:12","passages":["ויגד יעקב לרחל כי אחי אביה הוא וכי בן רבקה הוא ותרץ ותגד לאביה "],"query":"001029012"},{"canonical":"Genesis 29:13","passages":["ויהי כשמע לבן את שמע יעקב בן אחתו וירץ לקראתו ויחבק לו וינשק לו ויביאהו אל ביתו ויספר ללבן את כל הדברים האלה "],"query":"001029013"},{"canonical":"Genesis 29:14","passages":["ויאמר לו לבן אך עצמי ובשרי אתה וישב עמו חדש ימים "],"query":"001029014"},{"canonical":"Genesis 29:15","passages":["ויאמר לבן ליעקב הכי אחי אתה ועבדתני חנם הגידה לי מה משכרתך "],"query":"001029015"},{"canonical":"Genesis 29:16","passages":["וללבן שתי בנות שם הגדלה לאה ושם הקטנה רחל "],"query":"001029016"},{"canonical":"Genesis 29:17","passages":["ועיני לאה רכות ורחל היתה יפת תאר ויפת מראה "],"query":"001029017"},{"canonical":"Genesis 29:18","passages":["ויאהב יעקב את רחל ויאמר א͏עבדך שבע שנים ברחל בתך הקטנה "],"query":"001029018"},{"canonical":"Genesis 29:19","passages":["ויאמר לבן טוב תתי אתה לך מתתי אתה לאיש אחר שבה עמדי "],"query":"001029019"},{"canonical":"Genesis 29:20","passages":["ויעבד יעקב ברחל שבע שנים ויהיו בעיניו כימים אחדים באהבתו אתה "],"query":"001029020"},{"canonical":"Genesis 29:21","passages":["ויאמר יעקב אל לבן הבה את אשתי כי מלאו ימי ואבואה אליה "],"query":"001029021"},{"canonical":"Genesis 29:22","passages":["ויאסף לבן את כל אנשי המקום ויעש משתה "],"query":"001029022"},{"canonical":"Genesis 29:23","passages":["ויהי בערב ויקח את לאה בתו ויבא אתה אליו ויבא אליה "],"query":"001029023"},{"canonical":"Genesis 29:24","passages":["ויתן לבן לה את זלפה שפחתו ללאה בתו שפחה "],"query":"001029024"},{"canonical":"Genesis 29:25","passages":["ויהי בבקר והנה הוא לאה ויאמר אל לבן מה זאת עשית לי הלא ברחל עבדתי עמך ולמה רמיתני "],"query":"001029025"},{"canonical":"Genesis 29:26","passages":["ויאמר לבן לא יעשה כן במקומנו לתת הצעירה לפני הבכירה "],"query":"001029026"},{"canonical":"Genesis 29:27","passages":["מלא שבע זאת ונתנה לך גם את זאת בעבדה אשר תעבד עמדי עוד שבע שנים אחרות "],"query":"001029027"},{"canonical":"Genesis 29:28","passages":["ויעש יעקב כן וימלא שבע זאת ויתן לו את רחל בתו לו לאשה "],"query":"001029028"},{"canonical":"Genesis 29:29","passages":["ויתן לבן לרחל בתו את בלהה שפחתו לה לשפחה "],"query":"001029029"},{"canonical":"Genesis 29:30","passages":["ויבא גם אל רחל ויאהב גם את רחל מלאה ויעבד עמו עוד שבע שנים אחרות "],"query":"001029030"},{"canonical":"Genesis 29:31","passages":["וירא יהוה כי שנואה לאה ויפתח את רחמה ורחל עקרה "],"query":"001029031"},{"canonical":"Genesis 29:32","passages":["ותהר לאה ותלד בן ותקרא שמו ראובן כי אמרה כי ראה יהוה בעניי כי עתה יאהבני אישי "],"query":"001029032"},{"canonical":"Genesis 29:33","passages":["ותהר עוד ותלד בן ותאמר כי שמע יהוה כי שנואה אנכי ויתן לי גם את זה ותקרא שמו שמעון "],"query":"001029033"},{"canonical":"Genesis 29:34","passages":["ותהר עוד ותלד בן ותאמר עתה הפעם ילוה אישי אלי כי ילדתי לו שלשה בנים על כן קרא שמו לוי "],"query":"001029034"},{"canonical":"Genesis 29:35","passages":["ותהר עוד ותלד בן ותאמר הפעם אודה את יהוה על כן קראה שמו יהודה ותעמד מלדת "],"query":"001029035"}]}