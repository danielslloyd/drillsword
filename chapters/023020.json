{"query":"023020","verses":[{},{"canonical":"Isaiah 20:1","passages":["בשנת בא תרתן אשדודה בשלח אתו סרגון מלך אשור וילחם באשדוד וילכדה "],"query":"023020001"},{"canonical":"Isaiah 20:2","passages":["בעת ההיא דבר יהוה ביד ישעיהו בן אמוץ לאמר לך ופתחת השק מעל מתניך ונעלך תחלץ מעל רגליך ויעש כן הלך ערום ויחף  ס "],"query":"023020002"},{"canonical":"Isaiah 20:3","passages":["ויאמר יהוה כאשר הלך עבדי ישעיהו ערום ויחף שלש שנים אות ומופת על מצרים ועל כוש "],"query":"023020003"},{"canonical":"Isaiah 20:4","passages":["כן ינהג מלך אשור את שבי מצרים ואת גלות כוש נערים וזקנים ערום ויחף וחשופי שת ערות מצרים "],"query":"023020004"},{"canonical":"Isaiah 20:5","passages":["וחתו ובשו מכוש מבטם ומן מצרים תפארתם "],"query":"023020005"},{"canonical":"Isaiah 20:6","passages":["ואמר ישב האי הזה ביום ההוא הנה כה מבטנו אשר נסנו שם לעזרה להנצל מפני מלך אשור ואיך נמלט אנחנו  ס "],"query":"023020006"}]}