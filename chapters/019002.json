{"query":"019002","verses":[{},{"canonical":"Psalm 2:1","passages":["למה רגשו גוים ולאמים יהגו ריק "],"query":"019002001"},{"canonical":"Psalm 2:2","passages":["יתיצבו מלכי ארץ ורוזנים נוסדו יחד על יהוה ועל משיחו "],"query":"019002002"},{"canonical":"Psalm 2:3","passages":["ננתקה את מוסרותימו ונשליכה ממנו עבתימו "],"query":"019002003"},{"canonical":"Psalm 2:4","passages":["יושב בשמים ישחק אדני ילעג למו "],"query":"019002004"},{"canonical":"Psalm 2:5","passages":["אז ידבר אלימו באפו ובחרונו יבהלמו "],"query":"019002005"},{"canonical":"Psalm 2:6","passages":["ואני נסכתי מלכי על ציון הר קדשי "],"query":"019002006"},{"canonical":"Psalm 2:7","passages":["אספרה אל חק יהוה אמר אלי בני אתה אני היום ילדתיך "],"query":"019002007"},{"canonical":"Psalm 2:8","passages":["שאל ממני ואתנה גוים נחלתך ואחזתך אפסי ארץ "],"query":"019002008"},{"canonical":"Psalm 2:9","passages":["תרעם בשבט ברזל ככלי יוצר תנפצם "],"query":"019002009"},{"canonical":"Psalm 2:10","passages":["ועתה מלכים השכילו הוסרו שפטי ארץ "],"query":"019002010"},{"canonical":"Psalm 2:11","passages":["עבדו את יהוה ביראה וגילו ברעדה "],"query":"019002011"},{"canonical":"Psalm 2:12","passages":["נשקו בר פן יאנף ותאבדו דרך כי יבער כמעט אפו אשרי כל חוסי בו "],"query":"019002012"}]}