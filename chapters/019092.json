{"query":"019092","verses":[{},{"canonical":"Psalm 92:1","passages":["מזמור שיר ליום השבת "],"query":"019092001"},{"canonical":"Psalm 92:2","passages":["טוב להדות ליהוה ולזמר לשמך עליון "],"query":"019092002"},{"canonical":"Psalm 92:3","passages":["להגיד בבקר חסדך ואמונתך בלילות "],"query":"019092003"},{"canonical":"Psalm 92:4","passages":["עלי עשור ועלי נבל עלי הגיון בכנור "],"query":"019092004"},{"canonical":"Psalm 92:5","passages":["כי שמחתני יהוה בפעלך במעשי ידיך ארנן "],"query":"019092005"},{"canonical":"Psalm 92:6","passages":["מה גדלו מעשיך יהוה מאד עמקו מחשבתיך "],"query":"019092006"},{"canonical":"Psalm 92:7","passages":["איש בער לא ידע וכסיל לא יבין את זאת "],"query":"019092007"},{"canonical":"Psalm 92:8","passages":["בפרח רשעים כמו עשב ויציצו כל פעלי און להשמדם עדי עד "],"query":"019092008"},{"canonical":"Psalm 92:9","passages":["ואתה מרום לעלם יהוה "],"query":"019092009"},{"canonical":"Psalm 92:10","passages":["כי הנה איביך יהוה כי הנה איביך יאבדו יתפרדו כל פעלי און "],"query":"019092010"},{"canonical":"Psalm 92:11","passages":["ותרם כראים קרני בלתי בשמן רענן "],"query":"019092011"},{"canonical":"Psalm 92:12","passages":["ותבט עיני בשורי בקמים עלי מרעים תשמענה אזני "],"query":"019092012"},{"canonical":"Psalm 92:13","passages":["צדיק כתמר יפרח כארז בלבנון ישגה "],"query":"019092013"},{"canonical":"Psalm 92:14","passages":["שתולים בבית יהוה בחצרות אלהינו יפריחו "],"query":"019092014"},{"canonical":"Psalm 92:15","passages":["עוד ינובון בשיבה דשנים ורעננים יהיו "],"query":"019092015"},{"canonical":"Psalm 92:16","passages":["להגיד כי ישר יהוה צורי ולא עולתה בו "],"query":"019092016"}]}