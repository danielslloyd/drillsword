{"query":"019005","verses":[{},{"canonical":"Psalm 5:1","passages":["למנצח אל הנחילות מזמור לדוד "],"query":"019005001"},{"canonical":"Psalm 5:2","passages":["אמרי האזינה יהוה בינה הגיגי "],"query":"019005002"},{"canonical":"Psalm 5:3","passages":["הקשיבה לקול שועי מלכי ואלהי כי אליך אתפלל "],"query":"019005003"},{"canonical":"Psalm 5:4","passages":["יהוה בקר תשמע קולי בקר אערך לך ואצפה "],"query":"019005004"},{"canonical":"Psalm 5:5","passages":["כי לא אל חפץ רשע אתה לא יגרך רע "],"query":"019005005"},{"canonical":"Psalm 5:6","passages":["לא יתיצבו הוללים לנגד עיניך שנאת כל פעלי און "],"query":"019005006"},{"canonical":"Psalm 5:7","passages":["תאבד דברי כזב איש דמים ומרמה יתעב יהוה "],"query":"019005007"},{"canonical":"Psalm 5:8","passages":["ואני ברב חסדך אבוא ביתך אשתחוה אל ה͏יכל קדשך ביראתך "],"query":"019005008"},{"canonical":"Psalm 5:9","passages":["יהוה נחני בצדקתך למען שוררי הישר לפני דרכך "],"query":"019005009"},{"canonical":"Psalm 5:10","passages":["כי אין בפיהו נכונה קרבם הוות קבר פתוח גרונם לשונם יחליקון "],"query":"019005010"},{"canonical":"Psalm 5:11","passages":["האשימם אלהים יפלו ממעצותיהם ברב פשעיהם הדיחמו כי מרו בך "],"query":"019005011"},{"canonical":"Psalm 5:12","passages":["וישמחו כל חוסי בך לעולם ירננו ותסך עלימו ויעלצו בך אהבי שמך "],"query":"019005012"},{"canonical":"Psalm 5:13","passages":["כי אתה תברך צדיק יהוה כצנה רצון תעטרנו "],"query":"019005013"}]}