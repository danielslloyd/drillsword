{"query":"019088","verses":[{},{"canonical":"Psalm 88:1","passages":["שיר מזמור לבני קרח למנצח על מחלת לענות משכיל להימן האזרחי "],"query":"019088001"},{"canonical":"Psalm 88:2","passages":["יהוה אלהי ישועתי יום צעקתי בלילה נגדך "],"query":"019088002"},{"canonical":"Psalm 88:3","passages":["תבוא לפניך תפלתי הטה אזנך לרנתי "],"query":"019088003"},{"canonical":"Psalm 88:4","passages":["כי שבעה ברעות נפשי וחיי לשאול הגיעו "],"query":"019088004"},{"canonical":"Psalm 88:5","passages":["נחשבתי עם יורדי בור הייתי כגבר אין איל "],"query":"019088005"},{"canonical":"Psalm 88:6","passages":["במתים חפשי כמו חללים שכבי קבר אשר לא זכרתם עוד והמה מידך נגזרו "],"query":"019088006"},{"canonical":"Psalm 88:7","passages":["שתני בבור תחתיות במחשכים במצלות "],"query":"019088007"},{"canonical":"Psalm 88:8","passages":["עלי סמכה חמתך וכל משבריך ענית סלה "],"query":"019088008"},{"canonical":"Psalm 88:9","passages":["הרחקת מידעי ממני שתני תועבות למו כלא ולא אצא "],"query":"019088009"},{"canonical":"Psalm 88:10","passages":["עיני דאבה מני עני קראתיך יהוה בכל יום שטחתי אליך כפי "],"query":"019088010"},{"canonical":"Psalm 88:11","passages":["הלמתים תעשה פלא אם רפאים יקומו יודוך סלה "],"query":"019088011"},{"canonical":"Psalm 88:12","passages":["היספר בקבר חסדך אמונתך באבדון "],"query":"019088012"},{"canonical":"Psalm 88:13","passages":["היודע בחשך פלאך וצדקתך בארץ נשיה "],"query":"019088013"},{"canonical":"Psalm 88:14","passages":["ואני אליך יהוה שועתי ובבקר תפלתי תקדמך "],"query":"019088014"},{"canonical":"Psalm 88:15","passages":["למה יהוה תזנח נפשי תסתיר פניך ממני "],"query":"019088015"},{"canonical":"Psalm 88:16","passages":["עני אני וגוע מנער נשאתי אמיך אפונה "],"query":"019088016"},{"canonical":"Psalm 88:17","passages":["עלי עברו חרוניך בעותיך צמתותני "],"query":"019088017"},{"canonical":"Psalm 88:18","passages":["סבוני כמים כל היום הקיפו עלי יחד "],"query":"019088018"},{"canonical":"Psalm 88:19","passages":["הרחקת ממני אהב ורע מידעי מחשך "],"query":"019088019"}]}