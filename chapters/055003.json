{"query":"055003","verses":[{},{"canonical":"2 Timothy 3:1","passages":["Τοῦτο δὲ γίνωσκε ὅτι ἐν ἐσχάταις ἡμέραις ἐνστήσονται καιροὶ χαλεποί·  "],"query":"055003001"},{"canonical":"2 Timothy 3:2","passages":["ἔσονται γὰρ οἱ ἄνθρωποι φίλαυτοι,  φιλάργυροι,  ἀλαζόνες,  ὑπερήφανοι,  βλάσφημοι,  γονεῦσιν ἀπειθεῖς,  ἀχάριστοι,  ἀνόσιοι,  "],"query":"055003002"},{"canonical":"2 Timothy 3:3","passages":["ἄστοργοι,  ἄσπονδοι,  διάβολοι,  ἀκρατεῖς,  ἀνήμεροι,  ἀφιλάγαθοι,  "],"query":"055003003"},{"canonical":"2 Timothy 3:4","passages":["προδόται,  προπετεῖς,  τετυφωμένοι,  φιλήδονοι μᾶλλον ἢ φιλόθεοι,  "],"query":"055003004"},{"canonical":"2 Timothy 3:5","passages":["ἔχοντες μόρφωσιν εὐσεβείας τὴν δὲ δύναμιν αὐτῆς ἠρνημένοι·  καὶ τούτους ἀποτρέπου.  "],"query":"055003005"},{"canonical":"2 Timothy 3:6","passages":["ἐκ τούτων γάρ εἰσιν οἱ ἐνδύνοντες εἰς τὰς οἰκίας καὶ  ⸀αἰχμαλωτίζοντες γυναικάρια σεσωρευμένα ἁμαρτίαις,  ἀγόμενα ἐπιθυμίαις ποικίλαις,  "],"query":"055003006"},{"canonical":"2 Timothy 3:7","passages":["πάντοτε μανθάνοντα καὶ μηδέποτε εἰς ἐπίγνωσιν ἀληθείας ἐλθεῖν δυνάμενα.  "],"query":"055003007"},{"canonical":"2 Timothy 3:8","passages":["ὃν τρόπον δὲ Ἰάννης καὶ Ἰαμβρῆς ἀντέστησαν Μωϋσεῖ,  οὕτως καὶ οὗτοι ἀνθίστανται τῇ ἀληθείᾳ,  ἄνθρωποι κατεφθαρμένοι τὸν νοῦν,  ἀδόκιμοι περὶ τὴν πίστιν.  "],"query":"055003008"},{"canonical":"2 Timothy 3:9","passages":["ἀλλ’ οὐ προκόψουσιν ἐπὶ πλεῖον,  ἡ γὰρ ἄνοια αὐτῶν ἔκδηλος ἔσται πᾶσιν,  ὡς καὶ ἡ ἐκείνων ἐγένετο.  "],"query":"055003009"},{"canonical":"2 Timothy 3:10","passages":["Σὺ δὲ  ⸀παρηκολούθησάς μου τῇ διδασκαλίᾳ,  τῇ ἀγωγῇ,  τῇ προθέσει,  τῇ πίστει,  τῇ μακροθυμίᾳ,  τῇ ἀγάπῃ,  τῇ ὑπομονῇ,  "],"query":"055003010"},{"canonical":"2 Timothy 3:11","passages":["τοῖς διωγμοῖς,  τοῖς παθήμασιν,  οἷά μοι ἐγένετο ἐν Ἀντιοχείᾳ,  ἐν Ἰκονίῳ,  ἐν Λύστροις,  οἵους διωγμοὺς ὑπήνεγκα·  καὶ ἐκ πάντων με ἐρρύσατο ὁ κύριος.  "],"query":"055003011"},{"canonical":"2 Timothy 3:12","passages":["καὶ πάντες δὲ οἱ θέλοντες  ⸂ζῆν εὐσεβῶς⸃  ἐν Χριστῷ Ἰησοῦ διωχθήσονται·  "],"query":"055003012"},{"canonical":"2 Timothy 3:13","passages":["πονηροὶ δὲ ἄνθρωποι καὶ γόητες προκόψουσιν ἐπὶ τὸ χεῖρον,  πλανῶντες καὶ πλανώμενοι.  "],"query":"055003013"},{"canonical":"2 Timothy 3:14","passages":["σὺ δὲ μένε ἐν οἷς ἔμαθες καὶ ἐπιστώθης,  εἰδὼς παρὰ  ⸀τίνων ἔμαθες,  "],"query":"055003014"},{"canonical":"2 Timothy 3:15","passages":["καὶ ὅτι ἀπὸ βρέφους  ⸀ἱερὰ γράμματα οἶδας,  τὰ δυνάμενά σε σοφίσαι εἰς σωτηρίαν διὰ πίστεως τῆς ἐν Χριστῷ Ἰησοῦ·  "],"query":"055003015"},{"canonical":"2 Timothy 3:16","passages":["πᾶσα γραφὴ θεόπνευστος καὶ ὠφέλιμος πρὸς διδασκαλίαν,  πρὸς  ⸀ἐλεγμόν,  πρὸς ἐπανόρθωσιν,  πρὸς παιδείαν τὴν ἐν δικαιοσύνῃ,  "],"query":"055003016"},{"canonical":"2 Timothy 3:17","passages":["ἵνα ἄρτιος ᾖ ὁ τοῦ θεοῦ ἄνθρωπος,  πρὸς πᾶν ἔργον ἀγαθὸν ἐξηρτισμένος.  "],"query":"055003017"}]}