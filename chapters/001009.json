{"query":"001009","verses":[{},{"canonical":"Genesis 9:1","passages":["ויברך אלהים את נח ואת בניו ויאמר להם פרו ורבו ומלאו את הארץ "],"query":"001009001"},{"canonical":"Genesis 9:2","passages":["ומוראכם וחתכם יהיה על כל חית הארץ ועל כל עוף השמים בכל אשר תרמש ה͏אדמה ובכל דגי הים בידכם נתנו "],"query":"001009002"},{"canonical":"Genesis 9:3","passages":["כל רמש אשר הוא חי לכם יהיה לאכלה כירק עשב נתתי לכם את כל "],"query":"001009003"},{"canonical":"Genesis 9:4","passages":["אך בשר בנפשו דמו לא תאכלו "],"query":"001009004"},{"canonical":"Genesis 9:5","passages":["ואך את דמכם לנפשתיכם אדרש מיד כל חיה אדרשנו ומיד ה͏אדם מיד איש אחיו אדרש את נפש ה͏אדם "],"query":"001009005"},{"canonical":"Genesis 9:6","passages":["שפך דם ה͏אדם ב͏אדם דמו ישפך כי בצלם אלהים עשה את האדם "],"query":"001009006"},{"canonical":"Genesis 9:7","passages":["ואתם פרו ורבו שרצו בארץ ורבו בה  ס "],"query":"001009007"},{"canonical":"Genesis 9:8","passages":["ויאמר אלהים אל נח ואל בניו אתו לאמר "],"query":"001009008"},{"canonical":"Genesis 9:9","passages":["ואני הנני מקים את בריתי אתכם ואת זרעכם א͏חריכם "],"query":"001009009"},{"canonical":"Genesis 9:10","passages":["ואת כל נפש ה͏חיה אשר אתכם בעוף בבהמה ובכל חית הארץ אתכם מכל יצאי התבה לכל חית הארץ "],"query":"001009010"},{"canonical":"Genesis 9:11","passages":["והקמתי את בריתי אתכם ולא יכרת כל בשר עוד ממי המבול ולא יהיה עוד מבול לשחת הארץ "],"query":"001009011"},{"canonical":"Genesis 9:12","passages":["ויאמר אלהים זאת אות הברית אשר אני נתן ביני וביניכם ובין כל נפש חיה אשר אתכם לדרת עולם "],"query":"001009012"},{"canonical":"Genesis 9:13","passages":["את קשתי נתתי בענן והיתה לאות ברית ביני ובין הארץ "],"query":"001009013"},{"canonical":"Genesis 9:14","passages":["והיה בע͏נני ענן על הארץ ונראתה הקשת בענן "],"query":"001009014"},{"canonical":"Genesis 9:15","passages":["וזכרתי את בריתי אשר ביני וביניכם ובין כל נפש חיה בכל בשר ולא יהיה עוד המים למבול לשחת כל בשר "],"query":"001009015"},{"canonical":"Genesis 9:16","passages":["והיתה הקשת בענן וראיתיה לזכר ברית עולם בין אלהים ובין כל נפש חיה בכל בשר אשר על הארץ "],"query":"001009016"},{"canonical":"Genesis 9:17","passages":["ויאמר אלהים אל נח זאת אות הברית אשר הקמתי ביני ובין כל בשר אשר על הארץ פ"],"query":"001009017"},{"canonical":"Genesis 9:18","passages":["ויהיו בני נח היצאים מן התבה שם וחם ויפת וחם הוא אבי כנען "],"query":"001009018"},{"canonical":"Genesis 9:19","passages":["שלשה אלה בני נח ומאלה נפצה כל הארץ "],"query":"001009019"},{"canonical":"Genesis 9:20","passages":["ויחל נח איש ה͏אדמה ויטע כרם "],"query":"001009020"},{"canonical":"Genesis 9:21","passages":["וישת מן היין וישכר ויתגל בתוך אהלה "],"query":"001009021"},{"canonical":"Genesis 9:22","passages":["וירא חם אבי כנען את ערות אביו ויגד לשני אחיו בחוץ "],"query":"001009022"},{"canonical":"Genesis 9:23","passages":["ויקח שם ויפת את השמלה וישימו על שכם שניהם וילכו אחרנית ויכסו את ערות אביהם ופניהם אחרנית וערות אביהם לא ראו "],"query":"001009023"},{"canonical":"Genesis 9:24","passages":["וייקץ נח מיינו וידע את אשר עשה לו בנו הקטן "],"query":"001009024"},{"canonical":"Genesis 9:25","passages":["ויאמר ארור כנען עבד עבדים יהיה לאחיו "],"query":"001009025"},{"canonical":"Genesis 9:26","passages":["ויאמר ברוך יהוה אלהי שם ויהי כנען עבד למו "],"query":"001009026"},{"canonical":"Genesis 9:27","passages":["יפת אלהים ליפת וישכן באהלי שם ויהי כנען עבד למו "],"query":"001009027"},{"canonical":"Genesis 9:28","passages":["ו͏יחי נח אחר המבול שלש מאות שנה ו͏חמשים שנה "],"query":"001009028"},{"canonical":"Genesis 9:29","passages":["ויהיו כל ימי נח תשע מאות שנה וחמשים שנה וימת פ"],"query":"001009029"}]}