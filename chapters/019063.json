{"query":"019063","verses":[{},{"canonical":"Psalm 63:1","passages":["מזמור לדוד בהיותו במדבר יהודה "],"query":"019063001"},{"canonical":"Psalm 63:2","passages":["אלהים אלי אתה אשחרך צמאה לך נפשי כמה לך בשרי בארץ ציה ועיף בלי מים "],"query":"019063002"},{"canonical":"Psalm 63:3","passages":["כן בקדש חזיתיך לראות עזך וכבודך "],"query":"019063003"},{"canonical":"Psalm 63:4","passages":["כי טוב חסדך מחיים שפתי ישבחונך "],"query":"019063004"},{"canonical":"Psalm 63:5","passages":["כן אברכך בחיי בשמך אשא כפי "],"query":"019063005"},{"canonical":"Psalm 63:6","passages":["כמו חלב ודשן תשבע נפשי ושפתי רננות יהלל פי "],"query":"019063006"},{"canonical":"Psalm 63:7","passages":["אם זכרתיך על יצועי באשמרות אהגה בך "],"query":"019063007"},{"canonical":"Psalm 63:8","passages":["כי היית עזרתה לי ובצל כנפיך ארנן "],"query":"019063008"},{"canonical":"Psalm 63:9","passages":["דבקה נפשי אחריך בי תמכה ימינך "],"query":"019063009"},{"canonical":"Psalm 63:10","passages":["והמה לשואה יבקשו נפשי יבאו בתחתיות הארץ "],"query":"019063010"},{"canonical":"Psalm 63:11","passages":["יגירהו על ידי חרב מנת שעלים יהיו "],"query":"019063011"},{"canonical":"Psalm 63:12","passages":["והמלך ישמח באלהים יתהלל כל הנשבע בו כי יסכר פי דוברי שקר "],"query":"019063012"}]}