{"query":"019118","verses":[{},{"canonical":"Psalm 118:1","passages":["הודו ליהוה כי טוב כי לעולם חסדו "],"query":"019118001"},{"canonical":"Psalm 118:2","passages":["יאמר נא ישראל כי לעולם חסדו "],"query":"019118002"},{"canonical":"Psalm 118:3","passages":["יאמרו נא בית אהרן כי לעולם חסדו "],"query":"019118003"},{"canonical":"Psalm 118:4","passages":["יאמרו נא יראי יהוה כי לעולם חסדו "],"query":"019118004"},{"canonical":"Psalm 118:5","passages":["מן המצר קראתי יה ענני במרחב יה "],"query":"019118005"},{"canonical":"Psalm 118:6","passages":["יהוה לי לא אירא מה יעשה לי אדם "],"query":"019118006"},{"canonical":"Psalm 118:7","passages":["יהוה לי בעזרי ואני אראה בשנאי "],"query":"019118007"},{"canonical":"Psalm 118:8","passages":["טוב לחסות ביהוה מבטח באדם "],"query":"019118008"},{"canonical":"Psalm 118:9","passages":["טוב לחסות ביהוה מבטח בנדיבים "],"query":"019118009"},{"canonical":"Psalm 118:10","passages":["כל גוים סבבוני בשם יהוה כי אמילם "],"query":"019118010"},{"canonical":"Psalm 118:11","passages":["סבוני גם סבבוני בשם יהוה כי אמילם "],"query":"019118011"},{"canonical":"Psalm 118:12","passages":["סבוני כדבורים דעכו כאש קוצים בשם יהוה כי אמילם "],"query":"019118012"},{"canonical":"Psalm 118:13","passages":["דחה דחיתני לנפל ויהוה עזרני "],"query":"019118013"},{"canonical":"Psalm 118:14","passages":["עזי וזמרת יה ויהי לי לישועה "],"query":"019118014"},{"canonical":"Psalm 118:15","passages":["קול רנה וישועה באהלי צדיקים ימין יהוה עשה חיל "],"query":"019118015"},{"canonical":"Psalm 118:16","passages":["ימין יהוה רוממה ימין יהוה עשה חיל "],"query":"019118016"},{"canonical":"Psalm 118:17","passages":["לא אמות כי אחיה ואספר מעשי יה "],"query":"019118017"},{"canonical":"Psalm 118:18","passages":["יסר יסרני יה ולמות לא נתנני "],"query":"019118018"},{"canonical":"Psalm 118:19","passages":["פתחו לי שערי צדק אבא בם אודה יה "],"query":"019118019"},{"canonical":"Psalm 118:20","passages":["זה השער ליהוה צדיקים יבאו בו "],"query":"019118020"},{"canonical":"Psalm 118:21","passages":["אודך כי עניתני ותהי לי לישועה "],"query":"019118021"},{"canonical":"Psalm 118:22","passages":["אבן מאסו הבונים היתה לראש פנה "],"query":"019118022"},{"canonical":"Psalm 118:23","passages":["מאת יהוה היתה זאת היא נפלאת בעינינו "],"query":"019118023"},{"canonical":"Psalm 118:24","passages":["זה היום עשה יהוה נגילה ונשמחה בו "],"query":"019118024"},{"canonical":"Psalm 118:25","passages":["אנא יהוה הושיעה נא אנא יהוה הצליחה נא "],"query":"019118025"},{"canonical":"Psalm 118:26","passages":["ברוך הבא בשם יהוה ברכנוכם מבית יהוה "],"query":"019118026"},{"canonical":"Psalm 118:27","passages":["אל יהוה ויאר לנו אסרו חג בעבתים עד קרנות המזבח "],"query":"019118027"},{"canonical":"Psalm 118:28","passages":["אלי אתה ואודך אלהי ארוממך "],"query":"019118028"},{"canonical":"Psalm 118:29","passages":["הודו ליהוה כי טוב כי לעולם חסדו "],"query":"019118029"}]}