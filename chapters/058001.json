{"query":"058001","verses":[{},{"canonical":"Hebrews 1:1","passages":["Πολυμερῶς καὶ πολυτρόπως πάλαι ὁ θεὸς λαλήσας τοῖς πατράσιν ἐν τοῖς προφήταις "],"query":"058001001"},{"canonical":"Hebrews 1:2","passages":["ἐπ’ ἐσχάτου τῶν ἡμερῶν τούτων ἐλάλησεν ἡμῖν ἐν υἱῷ,  ὃν ἔθηκεν κληρονόμον πάντων,  δι’ οὗ καὶ  ⸂ἐποίησεν τοὺς αἰῶνας⸃·  "],"query":"058001002"},{"canonical":"Hebrews 1:3","passages":["ὃς ὢν ἀπαύγασμα τῆς δόξης καὶ χαρακτὴρ τῆς ὑποστάσεως αὐτοῦ,  φέρων τε τὰ πάντα τῷ ῥήματι τῆς δυνάμεως,   ⸂δι᾽ αὑτοῦ⸃  καθαρισμὸν  ⸂τῶν ἁμαρτιῶν ποιησάμενος⸃  ἐκάθισεν ἐν δεξιᾷ τῆς μεγαλωσύνης ἐν ὑψηλοῖς,  "],"query":"058001003"},{"canonical":"Hebrews 1:4","passages":["τοσούτῳ κρείττων γενόμενος τῶν ἀγγέλων ὅσῳ διαφορώτερον παρ’ αὐτοὺς κεκληρονόμηκεν ὄνομα.  "],"query":"058001004"},{"canonical":"Hebrews 1:5","passages":["Τίνι γὰρ εἶπέν ποτε τῶν ἀγγέλων·  Υἱός μου εἶ σύ,  ἐγὼ σήμερον γεγέννηκά σε,  καὶ πάλιν·  Ἐγὼ ἔσομαι αὐτῷ εἰς πατέρα,  καὶ αὐτὸς ἔσται μοι εἰς υἱόν;  "],"query":"058001005"},{"canonical":"Hebrews 1:6","passages":["ὅταν δὲ πάλιν εἰσαγάγῃ τὸν πρωτότοκον εἰς τὴν οἰκουμένην,  λέγει·  Καὶ προσκυνησάτωσαν αὐτῷ πάντες ἄγγελοι θεοῦ.  "],"query":"058001006"},{"canonical":"Hebrews 1:7","passages":["καὶ πρὸς μὲν τοὺς ἀγγέλους λέγει·  Ὁ ποιῶν τοὺς ἀγγέλους αὐτοῦ πνεύματα,  καὶ τοὺς λειτουργοὺς αὐτοῦ πυρὸς φλόγα·  "],"query":"058001007"},{"canonical":"Hebrews 1:8","passages":["πρὸς δὲ τὸν υἱόν·  Ὁ θρόνος σου ὁ θεὸς εἰς τὸν αἰῶνα τοῦ αἰῶνος,   ⸂καὶ ἡ ῥάβδος τῆς εὐθύτητος⸃  ῥάβδος τῆς βασιλείας  ⸀σου.  "],"query":"058001008"},{"canonical":"Hebrews 1:9","passages":["ἠγάπησας δικαιοσύνην καὶ ἐμίσησας ἀνομίαν·  διὰ τοῦτο ἔχρισέν σε ὁ θεός,  ὁ θεός σου,  ἔλαιον ἀγαλλιάσεως παρὰ τοὺς μετόχους σου·  "],"query":"058001009"},{"canonical":"Hebrews 1:10","passages":["καί·  Σὺ κατ’ ἀρχάς,  κύριε,  τὴν γῆν ἐθεμελίωσας,  καὶ ἔργα τῶν χειρῶν σού εἰσιν οἱ οὐρανοί·  "],"query":"058001010"},{"canonical":"Hebrews 1:11","passages":["αὐτοὶ ἀπολοῦνται,  σὺ δὲ διαμένεις·  καὶ πάντες ὡς ἱμάτιον παλαιωθήσονται,  "],"query":"058001011"},{"canonical":"Hebrews 1:12","passages":["καὶ ὡσεὶ περιβόλαιον ἑλίξεις αὐτούς,   ⸂ὡς ἱμάτιον⸃  καὶ ἀλλαγήσονται·  σὺ δὲ ὁ αὐτὸς εἶ,  καὶ τὰ ἔτη σου οὐκ ἐκλείψουσιν.  "],"query":"058001012"},{"canonical":"Hebrews 1:13","passages":["πρὸς τίνα δὲ τῶν ἀγγέλων εἴρηκέν ποτε·  Κάθου ἐκ δεξιῶν μου ἕως ἂν θῶ τοὺς ἐχθρούς σου ὑποπόδιον τῶν ποδῶν σου;  "],"query":"058001013"},{"canonical":"Hebrews 1:14","passages":["οὐχὶ πάντες εἰσὶν λειτουργικὰ πνεύματα εἰς διακονίαν ἀποστελλόμενα διὰ τοὺς μέλλοντας κληρονομεῖν σωτηρίαν;  "],"query":"058001014"}]}