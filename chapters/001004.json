{"query":"001004","verses":[{},{"canonical":"Genesis 4:1","passages":["והאדם ידע את חוה אשתו ותהר ותלד את קין ותאמר קניתי איש את יהוה "],"query":"001004001"},{"canonical":"Genesis 4:2","passages":["ותסף ללדת את אחיו את הבל ויהי הבל רעה צאן וקין היה עבד אדמה "],"query":"001004002"},{"canonical":"Genesis 4:3","passages":["ו͏יהי מקץ ימים ויבא קין מפרי ה͏אדמה מנחה ליהוה "],"query":"001004003"},{"canonical":"Genesis 4:4","passages":["והבל הביא גם הוא מבכרות צאנו ומחלבהן וישע יהוה אל הבל ואל מנחתו "],"query":"001004004"},{"canonical":"Genesis 4:5","passages":["ואל קין ואל מנחתו לא שעה ויחר לקין מאד ויפלו פניו "],"query":"001004005"},{"canonical":"Genesis 4:6","passages":["ויאמר יהוה אל קין למה חרה לך ולמה נפלו פניך "],"query":"001004006"},{"canonical":"Genesis 4:7","passages":["הלוא אם תיטיב שאת ואם לא תיטיב לפתח חטאת רבץ ואליך תשוקתו ואתה תמשל בו "],"query":"001004007"},{"canonical":"Genesis 4:8","passages":["ויאמר קין אל הבל אחיו ו͏יהי בהיותם בשדה ויקם קין אל הבל אחיו ויהרגהו "],"query":"001004008"},{"canonical":"Genesis 4:9","passages":["ויאמר יהוה אל קין אי הבל אחיך ויאמר לא ידעתי השמר אחי אנכי "],"query":"001004009"},{"canonical":"Genesis 4:10","passages":["ויאמר מה עשית קול דמי אחיך צעקים אלי מן האדמה "],"query":"001004010"},{"canonical":"Genesis 4:11","passages":["ועתה ארור אתה מן האדמה אשר פצתה את פיה לקחת את דמי אחיך מידך "],"query":"001004011"},{"canonical":"Genesis 4:12","passages":["כי תעבד את האדמה לא תסף תת כחה לך נע ונד תהיה בארץ "],"query":"001004012"},{"canonical":"Genesis 4:13","passages":["ויאמר קין אל יהוה גדול עוני מנשא "],"query":"001004013"},{"canonical":"Genesis 4:14","passages":["הן גרשת אתי היום מעל פני ה͏אדמה ומפניך אסתר והייתי נע ונד בארץ והיה כל מצאי י͏הרגני "],"query":"001004014"},{"canonical":"Genesis 4:15","passages":["ויאמר לו יהוה לכן כל הרג קין שבעתים יקם וישם יהוה לקין אות לבלתי הכות אתו כל מצאו "],"query":"001004015"},{"canonical":"Genesis 4:16","passages":["ויצא קין מלפני יהוה וישב בארץ נוד קדמת עדן "],"query":"001004016"},{"canonical":"Genesis 4:17","passages":["וידע קין את אשתו ותהר ותלד את חנוך ויהי בנה עיר ויקרא שם העיר כשם בנו חנוך "],"query":"001004017"},{"canonical":"Genesis 4:18","passages":["ויולד לחנוך את עירד ועירד ילד את מחויאל ומחייאל ילד את מתושאל ומתושאל ילד את למך "],"query":"001004018"},{"canonical":"Genesis 4:19","passages":["ויקח לו למך שתי נשים שם האחת עדה ושם השנית צלה "],"query":"001004019"},{"canonical":"Genesis 4:20","passages":["ותלד עדה את יבל הוא היה אבי ישב אהל ומקנה "],"query":"001004020"},{"canonical":"Genesis 4:21","passages":["ושם אחיו יובל הוא היה אבי כל תפש כנור ועוגב "],"query":"001004021"},{"canonical":"Genesis 4:22","passages":["וצלה גם הוא ילדה את תובל קין לטש כל חרש נחשת וברזל ואחות תובל קין נעמה "],"query":"001004022"},{"canonical":"Genesis 4:23","passages":["ויאמר למך לנשיו עדה וצלה שמען קולי נשי למך האזנה אמרתי כי איש הרגתי לפצעי וילד לחברתי "],"query":"001004023"},{"canonical":"Genesis 4:24","passages":["כי שבעתים יקם קין ולמך שבעים ושבעה "],"query":"001004024"},{"canonical":"Genesis 4:25","passages":["וידע אדם עוד את אשתו ותלד בן ותקרא את שמו שת כי שת לי אלהים זרע אחר תחת הבל כי הרגו קין "],"query":"001004025"},{"canonical":"Genesis 4:26","passages":["ולשת גם הוא ילד בן ויקרא את שמו אנוש אז הוחל לקרא בשם יהוה פ"],"query":"001004026"}]}