{"query":"019145","verses":[{},{"canonical":"Psalm 145:1","passages":["תהלה לדוד ארוממך אלוהי המלך ואברכה שמך לעולם ועד "],"query":"019145001"},{"canonical":"Psalm 145:2","passages":["בכל יום אברכך ואהללה שמך לעולם ועד "],"query":"019145002"},{"canonical":"Psalm 145:3","passages":["גדול יהוה ומהלל מאד ולגדלתו אין חקר "],"query":"019145003"},{"canonical":"Psalm 145:4","passages":["דור לדור ישבח מעשיך וגבורתיך יגידו "],"query":"019145004"},{"canonical":"Psalm 145:5","passages":["הדר כבוד הודך ודברי נפלאותיך אשיחה "],"query":"019145005"},{"canonical":"Psalm 145:6","passages":["ועזוז נוראתיך יאמרו וגדולתך אספרנה "],"query":"019145006"},{"canonical":"Psalm 145:7","passages":["זכר רב טובך יביעו וצדקתך ירננו "],"query":"019145007"},{"canonical":"Psalm 145:8","passages":["חנון ורחום יהוה ארך אפים וגדל חסד "],"query":"019145008"},{"canonical":"Psalm 145:9","passages":["טוב יהוה לכל ורחמיו על כל מעשיו "],"query":"019145009"},{"canonical":"Psalm 145:10","passages":["יודוך יהוה כל מעשיך וחסידיך יברכוכה "],"query":"019145010"},{"canonical":"Psalm 145:11","passages":["כבוד מלכותך יאמרו וגבורתך ידברו "],"query":"019145011"},{"canonical":"Psalm 145:12","passages":["להודיע לבני האדם גבורתיו וכבוד הדר מלכותו "],"query":"019145012"},{"canonical":"Psalm 145:13","passages":["מלכותך מלכות כל עלמים וממשלתך בכל דור ודור "],"query":"019145013"},{"canonical":"Psalm 145:14","passages":["סומך יהוה לכל הנפלים וזוקף לכל הכפופים "],"query":"019145014"},{"canonical":"Psalm 145:15","passages":["עיני כל אליך ישברו ואתה נותן להם את אכלם בעתו "],"query":"019145015"},{"canonical":"Psalm 145:16","passages":["פותח את ידך ומשביע לכל חי רצון "],"query":"019145016"},{"canonical":"Psalm 145:17","passages":["צדיק יהוה בכל דרכיו וחסיד בכל מעשיו "],"query":"019145017"},{"canonical":"Psalm 145:18","passages":["קרוב יהוה לכל קראיו לכל אשר יקראהו באמת "],"query":"019145018"},{"canonical":"Psalm 145:19","passages":["רצון יראיו יעשה ואת שועתם ישמע ויושיעם "],"query":"019145019"},{"canonical":"Psalm 145:20","passages":["שומר יהוה את כל אהביו ואת כל הרשעים ישמיד "],"query":"019145020"},{"canonical":"Psalm 145:21","passages":["תהלת יהוה ידבר פי ויברך כל בשר שם קדשו לעולם ועד "],"query":"019145021"}]}