{"query":"014011","verses":[{},{"canonical":"2 Chronicles 11:1","passages":["ויבא רחבעם ירושלם ויקהל את בית יהודה ובנימן מאה ושמונים אלף בחור עשה מלחמה להלחם עם ישראל להשיב את הממלכה לרחבעם פ"],"query":"014011001"},{"canonical":"2 Chronicles 11:2","passages":["ויהי דבר יהוה אל שמעיהו איש האלהים לאמר "],"query":"014011002"},{"canonical":"2 Chronicles 11:3","passages":["אמר אל רחבעם בן שלמה מלך יהודה ואל כל ישראל ביהודה ובנימן לאמר "],"query":"014011003"},{"canonical":"2 Chronicles 11:4","passages":["כה אמר יהוה לא תעלו ולא תלחמו עם אחיכם שובו איש לביתו כי מאתי נהיה הדבר הזה וישמעו את דברי יהוה וישבו מלכת אל ירבעם פ"],"query":"014011004"},{"canonical":"2 Chronicles 11:5","passages":["וישב רחבעם בירושל͏ם ויבן ערים למצור ביהודה "],"query":"014011005"},{"canonical":"2 Chronicles 11:6","passages":["ויבן את בית לחם ואת עיטם ואת תקוע "],"query":"014011006"},{"canonical":"2 Chronicles 11:7","passages":["ואת בית צור ואת שוכו ואת עדלם "],"query":"014011007"},{"canonical":"2 Chronicles 11:8","passages":["ואת גת ואת מרשה ואת זיף "],"query":"014011008"},{"canonical":"2 Chronicles 11:9","passages":["ואת אדורים ואת לכיש ואת עזקה "],"query":"014011009"},{"canonical":"2 Chronicles 11:10","passages":["ואת צרעה ואת אילון ואת חברון אשר ביהודה ובבנימן ערי מצרות "],"query":"014011010"},{"canonical":"2 Chronicles 11:11","passages":["ויחזק את המצרות ויתן בהם נגידים ואצרות מאכל ושמן ויין "],"query":"014011011"},{"canonical":"2 Chronicles 11:12","passages":["ובכל עיר ועיר צנות ורמחים ויחזקם להרבה מאד ויהי לו יהודה ובנימן  ס "],"query":"014011012"},{"canonical":"2 Chronicles 11:13","passages":["והכהנים והלוים אשר בכל ישראל התיצבו עליו מכל גבולם "],"query":"014011013"},{"canonical":"2 Chronicles 11:14","passages":["כי עזבו הלוים את מגרשיהם ואחזתם וילכו ליהודה ולירושל͏ם כי הזניחם ירבעם ובניו מכהן ליהוה "],"query":"014011014"},{"canonical":"2 Chronicles 11:15","passages":["ויעמד לו כהנים לבמות ולשעירים ולעגלים אשר עשה "],"query":"014011015"},{"canonical":"2 Chronicles 11:16","passages":["ואחריהם מכל שבטי ישראל הנתנים את לבבם לבקש את יהוה אלהי ישראל באו ירושלם לזבוח ליהוה אלהי אבותיהם "],"query":"014011016"},{"canonical":"2 Chronicles 11:17","passages":["ויחזקו את מלכות יהודה ויאמצו את רחבעם בן שלמה לשנים שלוש כי הלכו בדרך דויד ושלמה לשנים שלוש "],"query":"014011017"},{"canonical":"2 Chronicles 11:18","passages":["ויקח לו רחבעם אשה את מחלת בת ירימות בן דויד אביהיל בת אליאב בן ישי "],"query":"014011018"},{"canonical":"2 Chronicles 11:19","passages":["ותלד לו בנים את יעוש ואת שמריה ואת זהם "],"query":"014011019"},{"canonical":"2 Chronicles 11:20","passages":["ואחריה לקח את מעכה בת אבשלום ותלד לו את אביה ואת עתי ואת זיזא ואת שלמית "],"query":"014011020"},{"canonical":"2 Chronicles 11:21","passages":["ויאהב רחבעם את מעכה בת אבשלום מכל נשיו ופילגשיו כי נשים שמונה עשרה נשא ופילגשים ששים ויולד עשרים ושמונה בנים וששים בנות "],"query":"014011021"},{"canonical":"2 Chronicles 11:22","passages":["ויעמד לראש רחבעם את אביה בן מעכה לנגיד באחיו כי להמליכו "],"query":"014011022"},{"canonical":"2 Chronicles 11:23","passages":["ויבן ויפרץ מכל בניו לכל ארצות יהודה ובנימן לכל ערי המצרות ויתן להם המזון לרב וישאל המון נשים "],"query":"014011023"}]}