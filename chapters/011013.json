{"query":"011013","verses":[{},{"canonical":"1 Kings 13:1","passages":["והנה איש אלהים בא מיהודה בדבר יהוה אל בית אל וירבעם עמד על המזבח להקטיר "],"query":"011013001"},{"canonical":"1 Kings 13:2","passages":["ויקרא על המזבח בדבר יהוה ויאמר מזבח מזבח כה אמר יהוה הנה בן נולד לבית דוד יאשיהו שמו וזבח עליך את כהני הבמות המקטרים עליך ועצמות אדם ישרפו עליך "],"query":"011013002"},{"canonical":"1 Kings 13:3","passages":["ונתן ביום ההוא מופת לאמר זה המופת אשר דבר יהוה הנה המזבח נקרע ונשפך הדשן אשר עליו "],"query":"011013003"},{"canonical":"1 Kings 13:4","passages":["ויהי כשמע המלך את דבר איש האלהים אשר קרא על המזבח בבית אל וישלח ירבעם את ידו מעל המזבח לאמר תפשהו ותיבש ידו אשר שלח עליו ולא יכל להשיבה אליו "],"query":"011013004"},{"canonical":"1 Kings 13:5","passages":["והמזבח נקרע וישפך הדשן מן המזבח כמופת אשר נתן איש האלהים בדבר יהוה "],"query":"011013005"},{"canonical":"1 Kings 13:6","passages":["ויען המלך ויאמר אל איש האלהים חל נא את פני יהוה אלהיך והתפלל בעדי ותשב ידי אלי ויחל איש האלהים את פני יהוה ותשב יד המלך אליו ותהי כבראשנה "],"query":"011013006"},{"canonical":"1 Kings 13:7","passages":["וידבר המלך אל איש האלהים באה אתי הביתה וסעדה ואתנה לך מתת "],"query":"011013007"},{"canonical":"1 Kings 13:8","passages":["ויאמר איש האלהים אל המלך אם תתן לי את חצי ביתך לא אבא עמך ולא אכל לחם ולא אשתה מים במקום הזה "],"query":"011013008"},{"canonical":"1 Kings 13:9","passages":["כי כן צוה אתי בדבר יהוה לאמר לא תאכל לחם ולא תשתה מים ולא תשוב בדרך אשר הלכת "],"query":"011013009"},{"canonical":"1 Kings 13:10","passages":["וילך בדרך אחר ולא שב בדרך אשר בא בה אל בית אל פ"],"query":"011013010"},{"canonical":"1 Kings 13:11","passages":["ונביא אחד זקן ישב בבית אל ויבוא בנו ויספר לו את כל המעשה אשר עשה איש האלהים היום בבית אל את הדברים אשר דבר אל המלך ויספרום לאביהם "],"query":"011013011"},{"canonical":"1 Kings 13:12","passages":["וידבר אלהם אביהם אי זה הדרך הלך ויראו בניו את הדרך אשר הלך איש האלהים אשר בא מיהודה "],"query":"011013012"},{"canonical":"1 Kings 13:13","passages":["ויאמר אל בניו חבשו לי החמור ויחבשו לו החמור וירכב עליו "],"query":"011013013"},{"canonical":"1 Kings 13:14","passages":["וילך אחרי איש האלהים וימצאהו ישב תחת האלה ויאמר אליו האתה איש האלהים אשר באת מיהודה ויאמר אני "],"query":"011013014"},{"canonical":"1 Kings 13:15","passages":["ויאמר אליו לך אתי הביתה ואכל לחם "],"query":"011013015"},{"canonical":"1 Kings 13:16","passages":["ויאמר לא אוכל לשוב אתך ולבוא אתך ולא אכל לחם ולא אשתה אתך מים במקום הזה "],"query":"011013016"},{"canonical":"1 Kings 13:17","passages":["כי דבר אלי בדבר יהוה לא תאכל לחם ולא תשתה שם מים לא תשוב ללכת בדרך אשר הלכת בה "],"query":"011013017"},{"canonical":"1 Kings 13:18","passages":["ויאמר לו גם אני נביא כמוך ומלאך דבר אלי בדבר יהוה לאמר השבהו אתך אל ביתך ויאכל לחם וישת מים כחש לו "],"query":"011013018"},{"canonical":"1 Kings 13:19","passages":["וישב אתו ויאכל לחם בביתו וישת מים "],"query":"011013019"},{"canonical":"1 Kings 13:20","passages":["ויהי הם ישבים אל השלחן פויהי דבר יהוה אל הנביא אשר השיבו "],"query":"011013020"},{"canonical":"1 Kings 13:21","passages":["ויקרא אל איש האלהים אשר בא מיהודה לאמר כה אמר יהוה יען כי מרית פי יהוה ולא שמרת את המצוה אשר צוך יהוה אלהיך "],"query":"011013021"},{"canonical":"1 Kings 13:22","passages":["ותשב ותאכל לחם ותשת מים במקום אשר דבר אליך אל תאכל לחם ואל תשת מים לא תבוא נבלתך אל קבר אבתיך "],"query":"011013022"},{"canonical":"1 Kings 13:23","passages":["ויהי אחרי אכלו לחם ואחרי שתותו ויחבש לו החמור לנביא אשר השיבו "],"query":"011013023"},{"canonical":"1 Kings 13:24","passages":["וילך וימצאהו אריה בדרך וימיתהו ותהי נבלתו משלכת בדרך והחמור עמד אצלה והאריה עמד אצל הנבלה "],"query":"011013024"},{"canonical":"1 Kings 13:25","passages":["והנה אנשים עברים ויראו את הנבלה משלכת בדרך ואת האריה עמד אצל הנבלה ויבאו וידברו בעיר אשר הנביא הזקן ישב בה "],"query":"011013025"},{"canonical":"1 Kings 13:26","passages":["וישמע הנביא אשר השיבו מן הדרך ויאמר איש האלהים הוא אשר מרה את פי יהוה ויתנהו יהוה לאריה וישברהו וימתהו כדבר יהוה אשר דבר לו "],"query":"011013026"},{"canonical":"1 Kings 13:27","passages":["וידבר אל בניו לאמר חבשו לי את החמור ויחבשו "],"query":"011013027"},{"canonical":"1 Kings 13:28","passages":["וילך וימצא את נבלתו משלכת בדרך ו͏חמור והאריה עמדים אצל הנבלה לא אכל האריה את הנבלה ולא שבר את החמור "],"query":"011013028"},{"canonical":"1 Kings 13:29","passages":["וישא הנביא את נבלת איש האלהים וינחהו אל החמור וישיבהו ויבא אל עיר הנביא הזקן לספד ולקברו "],"query":"011013029"},{"canonical":"1 Kings 13:30","passages":["וינח את נבלתו בקברו ויספדו עליו הוי אחי "],"query":"011013030"},{"canonical":"1 Kings 13:31","passages":["ויהי אחרי קברו אתו ויאמר אל בניו לאמר במותי וקברתם אתי בקבר אשר איש האלהים קבור בו אצל עצמתיו הניחו את עצמתי "],"query":"011013031"},{"canonical":"1 Kings 13:32","passages":["כי היה יהיה הדבר אשר קרא בדבר יהוה על המזבח אשר בבית אל ועל כל בתי הבמות אשר בערי שמרון פ"],"query":"011013032"},{"canonical":"1 Kings 13:33","passages":["אחר הדבר הזה לא שב ירבעם מדרכו הרעה וישב ויעש מקצות העם כהני במות החפץ ימלא את ידו ויהי כהני במות "],"query":"011013033"},{"canonical":"1 Kings 13:34","passages":["ויהי בדבר הזה לחטאת בית ירבעם ולהכחיד ולהשמיד מעל פני האדמה פ"],"query":"011013034"}]}