{"query":"028013","verses":[{},{"canonical":"Hosea 13:1","passages":["כדבר אפרים רתת נשא הוא בישראל ויאשם בבעל וימת "],"query":"028013001"},{"canonical":"Hosea 13:2","passages":["ועתה יוספו לחטא ויעשו להם מסכה מכספם כתבונם עצבים מעשה חרשים כלה להם הם אמרים זבחי אדם עגלים ישקון "],"query":"028013002"},{"canonical":"Hosea 13:3","passages":["לכן יהיו כענן בקר וכטל משכים הלך כמץ יסער מגרן וכעשן מארבה "],"query":"028013003"},{"canonical":"Hosea 13:4","passages":["ואנכי יהוה אלהיך מארץ מצרים ואלהים זולתי לא תדע ומושיע אין בלתי "],"query":"028013004"},{"canonical":"Hosea 13:5","passages":["אני ידעתיך במדבר בארץ תלאבות "],"query":"028013005"},{"canonical":"Hosea 13:6","passages":["כמרעיתם וישבעו שבעו וירם לבם על כן שכחוני "],"query":"028013006"},{"canonical":"Hosea 13:7","passages":["ואהי להם כמו שחל כנמר על דרך אשור "],"query":"028013007"},{"canonical":"Hosea 13:8","passages":["אפגשם כדב שכול ואקרע סגור לבם ואכלם שם כלביא חית השדה תבקעם "],"query":"028013008"},{"canonical":"Hosea 13:9","passages":["שחתך ישראל כי בי בעזרך "],"query":"028013009"},{"canonical":"Hosea 13:10","passages":["אהי מלכך אפוא ויושיעך בכל עריך ושפטיך אשר אמרת תנה לי מלך ושרים "],"query":"028013010"},{"canonical":"Hosea 13:11","passages":["אתן לך מלך באפי ואקח בעברתי  ס "],"query":"028013011"},{"canonical":"Hosea 13:12","passages":["צרור עון אפרים צפונה חטאתו "],"query":"028013012"},{"canonical":"Hosea 13:13","passages":["חבלי יולדה יבאו לו הוא בן לא חכם כי עת לא יעמד במשבר בנים "],"query":"028013013"},{"canonical":"Hosea 13:14","passages":["מיד שאול אפדם ממות אגאלם אהי דבריך מות אהי קטבך שאול נחם יסתר מעיני "],"query":"028013014"},{"canonical":"Hosea 13:15","passages":["כי הוא בן אחים יפריא יבוא קדים רוח יהוה ממדבר עלה ויבוש מקורו ויחרב מעינו הוא ישסה אוצר כל כלי חמדה "],"query":"028013015"}]}