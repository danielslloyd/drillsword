{"query":"020027","verses":[{},{"canonical":"Proverbs 27:1","passages":["אל תתהלל ביום מחר כי לא תדע מה ילד יום "],"query":"020027001"},{"canonical":"Proverbs 27:2","passages":["יהללך זר ולא פיך נכרי ואל שפתיך "],"query":"020027002"},{"canonical":"Proverbs 27:3","passages":["כבד אבן ונטל החול וכעס אויל כבד משניהם "],"query":"020027003"},{"canonical":"Proverbs 27:4","passages":["אכזריות חמה ושטף אף ומי יעמד לפני קנאה "],"query":"020027004"},{"canonical":"Proverbs 27:5","passages":["טובה תוכחת מגלה מאהבה מסתרת "],"query":"020027005"},{"canonical":"Proverbs 27:6","passages":["נאמנים פצעי אוהב ונעתרות נשיקות שונא "],"query":"020027006"},{"canonical":"Proverbs 27:7","passages":["נפש שבעה תבוס נפת ונפש רעבה כל מר מתוק "],"query":"020027007"},{"canonical":"Proverbs 27:8","passages":["כצפור נודדת מן קנה כן איש נודד ממקומו "],"query":"020027008"},{"canonical":"Proverbs 27:9","passages":["שמן וקטרת ישמח לב ומתק רעהו מעצת נפש "],"query":"020027009"},{"canonical":"Proverbs 27:10","passages":["רעך ורע אביך אל תעזב ובית אחיך אל תבוא ביום אידך טוב שכן קרוב מאח רחוק "],"query":"020027010"},{"canonical":"Proverbs 27:11","passages":["חכם בני ושמח לבי ואשיבה חרפי דבר "],"query":"020027011"},{"canonical":"Proverbs 27:12","passages":["ערום ראה רעה נסתר פתאים עברו נענשו "],"query":"020027012"},{"canonical":"Proverbs 27:13","passages":["קח בגדו כי ערב זר ובעד נכריה חבלהו "],"query":"020027013"},{"canonical":"Proverbs 27:14","passages":["מברך רעהו בקול גדול בבקר השכים קללה תחשב לו "],"query":"020027014"},{"canonical":"Proverbs 27:15","passages":["דלף טורד ביום סגריר ואשת מדינים נשתוה "],"query":"020027015"},{"canonical":"Proverbs 27:16","passages":["צפניה צפן רוח ושמן ימינו יקרא "],"query":"020027016"},{"canonical":"Proverbs 27:17","passages":["ברזל בברזל יחד ואיש יחד פני רעהו "],"query":"020027017"},{"canonical":"Proverbs 27:18","passages":["נצר תאנה יאכל פריה ושמר אדניו יכבד "],"query":"020027018"},{"canonical":"Proverbs 27:19","passages":["כמים הפנים לפנים כן לב האדם לאדם "],"query":"020027019"},{"canonical":"Proverbs 27:20","passages":["שאול ואבדו לא תשבענה ועיני האדם לא תשבענה "],"query":"020027020"},{"canonical":"Proverbs 27:21","passages":["מצרף לכסף וכור לזהב ואיש לפי מהללו "],"query":"020027021"},{"canonical":"Proverbs 27:22","passages":["אם תכתוש את האויל במכתש בתוך הריפות בעלי לא תסור מעליו אולתו פ"],"query":"020027022"},{"canonical":"Proverbs 27:23","passages":["ידע תדע פני צאנך שית לבך לעדרים "],"query":"020027023"},{"canonical":"Proverbs 27:24","passages":["כי לא לעולם חסן ואם נזר לדור ודור "],"query":"020027024"},{"canonical":"Proverbs 27:25","passages":["גלה חציר ונראה דשא ונאספו עשבות הרים "],"query":"020027025"},{"canonical":"Proverbs 27:26","passages":["כבשים ללבושך ומחיר שדה עתודים "],"query":"020027026"},{"canonical":"Proverbs 27:27","passages":["ודי חלב עזים ללחמך ללחם ביתך וחיים לנערותיך "],"query":"020027027"}]}