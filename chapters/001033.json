{"query":"001033","verses":[{},{"canonical":"Genesis 33:1","passages":["וישא יעקב עיניו וירא והנה עשו בא ועמו ארבע מאות איש ויחץ את הילדים על לאה ועל רחל ועל שתי השפחות "],"query":"001033001"},{"canonical":"Genesis 33:2","passages":["וישם את השפחות ואת ילדיהן ראשנה ואת לאה וילדיה אחרנים ואת רחל ואת יוסף אחרנים "],"query":"001033002"},{"canonical":"Genesis 33:3","passages":["והוא עבר לפניהם וישתחו ארצה שבע פעמים עד גשתו עד אחיו "],"query":"001033003"},{"canonical":"Genesis 33:4","passages":["וירץ עשו לקראתו ו͏יחבקהו ויפל על צוארו וישקהו ויבכו "],"query":"001033004"},{"canonical":"Genesis 33:5","passages":["וישא את עיניו וירא את הנשים ואת הילדים ויאמר מי אלה לך ויאמר הילדים אשר חנן אלהים את עבדך "],"query":"001033005"},{"canonical":"Genesis 33:6","passages":["ותגשן השפחות הנה וילדיהן ותשתחוין "],"query":"001033006"},{"canonical":"Genesis 33:7","passages":["ותגש גם לאה וילדיה וישתחוו ואחר נגש יוסף ורחל וישתחוו "],"query":"001033007"},{"canonical":"Genesis 33:8","passages":["ויאמר מי לך כל המחנה הזה אשר פגשתי ויאמר למצא חן בעיני אדני "],"query":"001033008"},{"canonical":"Genesis 33:9","passages":["ויאמר עשו יש לי רב אחי יהי לך אשר לך "],"query":"001033009"},{"canonical":"Genesis 33:10","passages":["ויאמר יעקב אל נא אם נא מצאתי חן בעיניך ולקחת מנחתי מידי כי על כן ראיתי פניך כראת פני אלהים ותרצני "],"query":"001033010"},{"canonical":"Genesis 33:11","passages":["קח נא את ברכתי אשר הבאת לך כי חנני אלהים וכי יש לי כל ויפצר בו ויקח "],"query":"001033011"},{"canonical":"Genesis 33:12","passages":["ויאמר נסעה ונלכה ואלכה לנגדך "],"query":"001033012"},{"canonical":"Genesis 33:13","passages":["ויאמר אליו אדני ידע כי הילדים רכים והצאן והבקר עלות עלי ודפקום יום אחד ומתו כל הצאן "],"query":"001033013"},{"canonical":"Genesis 33:14","passages":["יעבר נא אדני לפני עבדו ואני אתנהלה לאטי לרגל המלאכה אשר לפני ולרגל הילדים עד אשר אבא אל אדני שעירה "],"query":"001033014"},{"canonical":"Genesis 33:15","passages":["ויאמר עשו אציגה נא עמך מן העם אשר אתי ויאמר למה זה אמצא חן בעיני אדני "],"query":"001033015"},{"canonical":"Genesis 33:16","passages":["וישב ביום ההוא עשו לדרכו שעירה "],"query":"001033016"},{"canonical":"Genesis 33:17","passages":["ויעקב נסע סכתה ויבן לו בית ולמקנהו עשה סכת על כן קרא שם המקום סכות  ס "],"query":"001033017"},{"canonical":"Genesis 33:18","passages":["ויבא יעקב שלם עיר שכם אשר בארץ כנען בבאו מפדן ארם ויחן את פני העיר "],"query":"001033018"},{"canonical":"Genesis 33:19","passages":["ויקן את חלקת השדה אשר נטה שם אהלו מיד בני חמור אבי שכם במאה קשיטה "],"query":"001033019"},{"canonical":"Genesis 33:20","passages":["ויצב שם מזבח ויקרא לו אל אלהי ישראל  ס "],"query":"001033020"}]}