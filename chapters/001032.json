{"query":"001032","verses":[{},{"canonical":"Genesis 32:1","passages":["וישכם לבן בבקר וינשק לבניו ולבנותיו ויברך אתהם וילך וישב לבן למקמו "],"query":"001032001"},{"canonical":"Genesis 32:2","passages":["ויעקב הלך לדרכו ויפגעו בו מלאכי אלהים "],"query":"001032002"},{"canonical":"Genesis 32:3","passages":["ויאמר יעקב כאשר ראם מחנה אלהים זה ויקרא שם המקום ההוא מ͏חנים פ"],"query":"001032003"},{"canonical":"Genesis 32:4","passages":["וישלח יעקב מלאכים לפניו אל עשו אחיו ארצה שעיר שדה אדום "],"query":"001032004"},{"canonical":"Genesis 32:5","passages":["ויצו אתם לאמר כה תאמרון לאדני לעשו כה אמר עבדך יעקב עם לבן גרתי ואחר עד עתה "],"query":"001032005"},{"canonical":"Genesis 32:6","passages":["ויהי לי שור וחמור צאן ועבד ושפחה ואשלחה להגיד ל͏אדני למצא חן בעיניך "],"query":"001032006"},{"canonical":"Genesis 32:7","passages":["וישבו המלאכים אל יעקב לאמר באנו אל אחיך אל עשו וגם הלך לקראתך וארבע מאות איש עמו "],"query":"001032007"},{"canonical":"Genesis 32:8","passages":["ויירא יעקב מאד ויצר לו ויחץ את העם אשר אתו ואת הצאן ואת הבקר והגמלים לשני מחנות "],"query":"001032008"},{"canonical":"Genesis 32:9","passages":["ויאמר אם יבוא עשו אל המחנה האחת והכהו והיה המחנה הנשאר לפליטה "],"query":"001032009"},{"canonical":"Genesis 32:10","passages":["ויאמר יעקב אלהי אבי אברהם ואלהי אבי יצחק יהוה האמר אלי שוב לארצך ולמולדתך ואיטיבה עמך "],"query":"001032010"},{"canonical":"Genesis 32:11","passages":["קטנתי מכל החסדים ומכל האמת אשר עשית את עבדך כי במקלי עברתי את הירדן הזה ועתה הייתי לשני מחנות "],"query":"001032011"},{"canonical":"Genesis 32:12","passages":["הצילני נא מיד אחי מיד עשו כי ירא אנכי אתו פן יבוא והכני אם על בנים "],"query":"001032012"},{"canonical":"Genesis 32:13","passages":["ואתה אמרת היטב איטיב עמך ושמתי את זרעך כחול הים אשר לא יספר מרב "],"query":"001032013"},{"canonical":"Genesis 32:14","passages":["וילן שם בלילה ההוא ויקח מן הבא בידו מנחה לעשו אחיו "],"query":"001032014"},{"canonical":"Genesis 32:15","passages":["עזים מאתים ותישים עשרים רחלים מאתים ואילים עשרים "],"query":"001032015"},{"canonical":"Genesis 32:16","passages":["גמלים מיניקות ובניהם שלשים פרות ארבעים ופרים עשרה אתנת עשרים ועירם עשרה "],"query":"001032016"},{"canonical":"Genesis 32:17","passages":["ויתן ביד עבדיו עדר עדר לבדו ויאמר אל עבדיו עברו לפני ורוח תשימו בין עדר ובין עדר "],"query":"001032017"},{"canonical":"Genesis 32:18","passages":["ויצו את הראשון לאמר כי יפגשך עשו אחי ושאלך לאמר למי אתה ואנה תלך ולמי אלה לפניך "],"query":"001032018"},{"canonical":"Genesis 32:19","passages":["ואמרת לעבדך ליעקב מנחה הוא שלוחה ל͏אדני לעשו והנה גם הוא אחרינו "],"query":"001032019"},{"canonical":"Genesis 32:20","passages":["ויצו גם את השני גם את השלישי גם את כל ההלכים אחרי העדרים לאמר כדבר הזה תדברון אל עשו במצאכם אתו "],"query":"001032020"},{"canonical":"Genesis 32:21","passages":["ואמרתם גם הנה עבדך יעקב אחרינו כי אמר אכפרה פניו במנחה ההלכת לפני ואחרי כן אראה פניו אולי ישא פני "],"query":"001032021"},{"canonical":"Genesis 32:22","passages":["ותעבר המנחה על פניו והוא לן בלילה ההוא במחנה "],"query":"001032022"},{"canonical":"Genesis 32:23","passages":["ויקם בלילה הוא ויקח את שתי נשיו ואת שתי שפחתיו ואת אחד עשר ילדיו ויעבר את מעבר יבק "],"query":"001032023"},{"canonical":"Genesis 32:24","passages":["ויקחם ויעברם את הנחל ויעבר את אשר לו "],"query":"001032024"},{"canonical":"Genesis 32:25","passages":["ויותר יעקב לבדו ויאבק איש עמו עד עלות השחר "],"query":"001032025"},{"canonical":"Genesis 32:26","passages":["וירא כי לא יכל לו ויגע בכף ירכו ותקע כף ירך יעקב בהאבקו עמו "],"query":"001032026"},{"canonical":"Genesis 32:27","passages":["ויאמר שלחני כי עלה השחר ויאמר לא אשלחך כי אם ברכתני "],"query":"001032027"},{"canonical":"Genesis 32:28","passages":["ויאמר אליו מה שמך ויאמר יעקב "],"query":"001032028"},{"canonical":"Genesis 32:29","passages":["ויאמר לא יעקב יאמר עוד שמך כי אם ישראל כי שרית עם אלהים ועם אנשים ותוכל "],"query":"001032029"},{"canonical":"Genesis 32:30","passages":["וישאל יעקב ויאמר הגידה נא שמך ויאמר למה זה תשאל לשמי ויברך אתו שם "],"query":"001032030"},{"canonical":"Genesis 32:31","passages":["ויקרא יעקב שם המקום פניאל כי ראיתי אלהים פנים אל פנים ותנצל נפשי "],"query":"001032031"},{"canonical":"Genesis 32:32","passages":["ויזרח לו השמש כאשר עבר את פנואל והוא צלע על ירכו "],"query":"001032032"},{"canonical":"Genesis 32:33","passages":["על כן לא יאכלו בני ישראל את גיד הנשה אשר על כף הירך עד היום הזה כי נגע בכף ירך יעקב בגיד הנשה "],"query":"001032033"}]}