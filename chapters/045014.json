{"query":"045014","verses":[{},{"canonical":"Romans 14:1","passages":["Τὸν δὲ ἀσθενοῦντα τῇ πίστει προσλαμβάνεσθε,  μὴ εἰς διακρίσεις διαλογισμῶν.  "],"query":"045014001"},{"canonical":"Romans 14:2","passages":["ὃς μὲν πιστεύει φαγεῖν πάντα,  ὁ δὲ ἀσθενῶν λάχανα ἐσθίει.  "],"query":"045014002"},{"canonical":"Romans 14:3","passages":["ὁ ἐσθίων τὸν μὴ ἐσθίοντα μὴ ἐξουθενείτω,   ⸂ὁ δὲ⸃  μὴ ἐσθίων τὸν ἐσθίοντα μὴ κρινέτω,  ὁ θεὸς γὰρ αὐτὸν προσελάβετο.  "],"query":"045014003"},{"canonical":"Romans 14:4","passages":["σὺ τίς εἶ ὁ κρίνων ἀλλότριον οἰκέτην;  τῷ ἰδίῳ κυρίῳ στήκει ἢ πίπτει·  σταθήσεται δέ,   ⸂δυνατεῖ γὰρ⸃  ὁ  ⸀κύριος στῆσαι αὐτόν.  "],"query":"045014004"},{"canonical":"Romans 14:5","passages":["Ὃς  ⸀μὲν κρίνει ἡμέραν παρ’ ἡμέραν,  ὃς δὲ κρίνει πᾶσαν ἡμέραν·  ἕκαστος ἐν τῷ ἰδίῳ νοῒ πληροφορείσθω·  "],"query":"045014005"},{"canonical":"Romans 14:6","passages":["ὁ φρονῶν τὴν ἡμέραν κυρίῳ  ⸀φρονεῖ.  καὶ ὁ ἐσθίων κυρίῳ ἐσθίει,  εὐχαριστεῖ γὰρ τῷ θεῷ·  καὶ ὁ μὴ ἐσθίων κυρίῳ οὐκ ἐσθίει,  καὶ εὐχαριστεῖ τῷ θεῷ.  "],"query":"045014006"},{"canonical":"Romans 14:7","passages":["Οὐδεὶς γὰρ ἡμῶν ἑαυτῷ ζῇ,  καὶ οὐδεὶς ἑαυτῷ ἀποθνῄσκει·  "],"query":"045014007"},{"canonical":"Romans 14:8","passages":["ἐάν τε γὰρ ζῶμεν,  τῷ κυρίῳ ζῶμεν,  ἐάν τε ἀποθνῄσκωμεν,  τῷ κυρίῳ ἀποθνῄσκομεν.  ἐάν τε οὖν ζῶμεν ἐάν τε ἀποθνῄσκωμεν,  τοῦ κυρίου ἐσμέν.  "],"query":"045014008"},{"canonical":"Romans 14:9","passages":["εἰς τοῦτο γὰρ  ⸀Χριστὸς  ⸀ἀπέθανεν καὶ ἔζησεν ἵνα καὶ νεκρῶν καὶ ζώντων κυριεύσῃ.  "],"query":"045014009"},{"canonical":"Romans 14:10","passages":["Σὺ δὲ τί κρίνεις τὸν ἀδελφόν σου;  ἢ καὶ σὺ τί ἐξουθενεῖς τὸν ἀδελφόν σου;  πάντες γὰρ παραστησόμεθα τῷ βήματι τοῦ  ⸀θεοῦ,  "],"query":"045014010"},{"canonical":"Romans 14:11","passages":["γέγραπται γάρ·  Ζῶ ἐγώ,  λέγει κύριος,  ὅτι ἐμοὶ κάμψει πᾶν γόνυ,  καὶ  ⸂πᾶσα γλῶσσα ἐξομολογήσεται⸃  τῷ θεῷ.  "],"query":"045014011"},{"canonical":"Romans 14:12","passages":[" ⸀ἄρα ἕκαστος ἡμῶν περὶ ἑαυτοῦ λόγον  ⸀δώσει.  "],"query":"045014012"},{"canonical":"Romans 14:13","passages":["Μηκέτι οὖν ἀλλήλους κρίνωμεν·  ἀλλὰ τοῦτο κρίνατε μᾶλλον,  τὸ μὴ τιθέναι πρόσκομμα τῷ ἀδελφῷ ἢ σκάνδαλον.  "],"query":"045014013"},{"canonical":"Romans 14:14","passages":["οἶδα καὶ πέπεισμαι ἐν κυρίῳ Ἰησοῦ ὅτι οὐδὲν κοινὸν δι’  ⸀ἑαυτοῦ·  εἰ μὴ τῷ λογιζομένῳ τι κοινὸν εἶναι,  ἐκείνῳ κοινόν.  "],"query":"045014014"},{"canonical":"Romans 14:15","passages":["εἰ  ⸀γὰρ διὰ βρῶμα ὁ ἀδελφός σου λυπεῖται,  οὐκέτι κατὰ ἀγάπην περιπατεῖς.  μὴ τῷ βρώματί σου ἐκεῖνον ἀπόλλυε ὑπὲρ οὗ Χριστὸς ἀπέθανεν.  "],"query":"045014015"},{"canonical":"Romans 14:16","passages":["μὴ βλασφημείσθω οὖν ὑμῶν τὸ ἀγαθόν.  "],"query":"045014016"},{"canonical":"Romans 14:17","passages":["οὐ γάρ ἐστιν ἡ βασιλεία τοῦ θεοῦ βρῶσις καὶ πόσις,  ἀλλὰ δικαιοσύνη καὶ εἰρήνη καὶ χαρὰ ἐν πνεύματι ἁγίῳ·  "],"query":"045014017"},{"canonical":"Romans 14:18","passages":["ὁ γὰρ ἐν  ⸀τούτῳ δουλεύων τῷ Χριστῷ εὐάρεστος τῷ θεῷ καὶ δόκιμος τοῖς ἀνθρώποις.  "],"query":"045014018"},{"canonical":"Romans 14:19","passages":["ἄρα οὖν τὰ τῆς εἰρήνης διώκωμεν καὶ τὰ τῆς οἰκοδομῆς τῆς εἰς ἀλλήλους.  "],"query":"045014019"},{"canonical":"Romans 14:20","passages":["μὴ ἕνεκεν βρώματος κατάλυε τὸ ἔργον τοῦ θεοῦ.  πάντα μὲν καθαρά,  ἀλλὰ κακὸν τῷ ἀνθρώπῳ τῷ διὰ προσκόμματος ἐσθίοντι.  "],"query":"045014020"},{"canonical":"Romans 14:21","passages":["καλὸν τὸ μὴ φαγεῖν κρέα μηδὲ πιεῖν οἶνον μηδὲ ἐν ᾧ ὁ ἀδελφός σου προσκόπτει  ⸂ἢ σκανδαλίζεται ἢ ἀσθενεῖ⸃·  "],"query":"045014021"},{"canonical":"Romans 14:22","passages":["σὺ πίστιν  ⸀ἣν ἔχεις κατὰ σεαυτὸν ἔχε ἐνώπιον τοῦ θεοῦ.  μακάριος ὁ μὴ κρίνων ἑαυτὸν ἐν ᾧ δοκιμάζει·  "],"query":"045014022"},{"canonical":"Romans 14:23","passages":["ὁ δὲ διακρινόμενος ἐὰν φάγῃ κατακέκριται,  ὅτι οὐκ ἐκ πίστεως·  πᾶν δὲ ὃ οὐκ ἐκ πίστεως ἁμαρτία  ⸀ἐστίν.  "],"query":"045014023"}]}