{"query":"059002","verses":[{},{"canonical":"James 2:1","passages":["Ἀδελφοί μου,  μὴ ἐν προσωπολημψίαις ἔχετε τὴν πίστιν τοῦ κυρίου ἡμῶν Ἰησοῦ Χριστοῦ τῆς δόξης;  "],"query":"059002001"},{"canonical":"James 2:2","passages":["ἐὰν γὰρ εἰσέλθῃ  ⸀εἰς συναγωγὴν ὑμῶν ἀνὴρ χρυσοδακτύλιος ἐν ἐσθῆτι λαμπρᾷ,  εἰσέλθῃ δὲ καὶ πτωχὸς ἐν ῥυπαρᾷ ἐσθῆτι,  "],"query":"059002002"},{"canonical":"James 2:3","passages":[" ⸂ἐπιβλέψητε δὲ⸃  ἐπὶ τὸν φοροῦντα τὴν ἐσθῆτα τὴν λαμπρὰν καὶ  ⸀εἴπητε·  Σὺ κάθου ὧδε καλῶς,  καὶ τῷ πτωχῷ εἴπητε·  Σὺ στῆθι  ⸂ἢ κάθου ἐκεῖ⸃  ὑπὸ τὸ ὑποπόδιόν μου,  "],"query":"059002003"},{"canonical":"James 2:4","passages":[" ⸀οὐ διεκρίθητε ἐν ἑαυτοῖς καὶ ἐγένεσθε κριταὶ διαλογισμῶν πονηρῶν;  "],"query":"059002004"},{"canonical":"James 2:5","passages":["ἀκούσατε,  ἀδελφοί μου ἀγαπητοί.  οὐχ ὁ θεὸς ἐξελέξατο τοὺς πτωχοὺς  ⸂τῷ κόσμῳ⸃  πλουσίους ἐν πίστει καὶ κληρονόμους τῆς βασιλείας ἧς ἐπηγγείλατο τοῖς ἀγαπῶσιν αὐτόν;  "],"query":"059002005"},{"canonical":"James 2:6","passages":["ὑμεῖς δὲ ἠτιμάσατε τὸν πτωχόν.  οὐχ οἱ πλούσιοι καταδυναστεύουσιν ὑμῶν,  καὶ αὐτοὶ ἕλκουσιν ὑμᾶς εἰς κριτήρια;  "],"query":"059002006"},{"canonical":"James 2:7","passages":["οὐκ αὐτοὶ βλασφημοῦσιν τὸ καλὸν ὄνομα τὸ ἐπικληθὲν ἐφ’ ὑμᾶς;  "],"query":"059002007"},{"canonical":"James 2:8","passages":["Εἰ μέντοι νόμον τελεῖτε βασιλικὸν κατὰ τὴν γραφήν Ἀγαπήσεις τὸν πλησίον σου ὡς σεαυτόν,  καλῶς ποιεῖτε·  "],"query":"059002008"},{"canonical":"James 2:9","passages":["εἰ δὲ προσωπολημπτεῖτε,  ἁμαρτίαν ἐργάζεσθε,  ἐλεγχόμενοι ὑπὸ τοῦ νόμου ὡς παραβάται.  "],"query":"059002009"},{"canonical":"James 2:10","passages":["ὅστις γὰρ ὅλον τὸν νόμον  ⸂τηρήσῃ,  πταίσῃ⸃  δὲ ἐν ἑνί,  γέγονεν πάντων ἔνοχος.  "],"query":"059002010"},{"canonical":"James 2:11","passages":["ὁ γὰρ εἰπών Μὴ  ⸀μοιχεύσῃς εἶπεν καί Μὴ  ⸀φονεύσῃς·  εἰ δὲ οὐ  ⸂μοιχεύεις φονεύεις⸃  δέ,  γέγονας παραβάτης νόμου.  "],"query":"059002011"},{"canonical":"James 2:12","passages":["οὕτως λαλεῖτε καὶ οὕτως ποιεῖτε ὡς διὰ νόμου ἐλευθερίας μέλλοντες κρίνεσθαι.  "],"query":"059002012"},{"canonical":"James 2:13","passages":["ἡ γὰρ κρίσις ἀνέλεος τῷ μὴ ποιήσαντι ἔλεος·  κατακαυχᾶται  ⸀ἔλεος κρίσεως.  "],"query":"059002013"},{"canonical":"James 2:14","passages":[" ⸀Τί ὄφελος,  ἀδελφοί μου,  ἐὰν πίστιν λέγῃ τις ἔχειν ἔργα δὲ μὴ ἔχῃ;  μὴ δύναται ἡ πίστις σῶσαι αὐτόν;  "],"query":"059002014"},{"canonical":"James 2:15","passages":[" ⸀ἐὰν ἀδελφὸς ἢ ἀδελφὴ γυμνοὶ ὑπάρχωσιν καὶ  ⸀λειπόμενοι τῆς ἐφημέρου τροφῆς,  "],"query":"059002015"},{"canonical":"James 2:16","passages":["εἴπῃ δέ τις αὐτοῖς ἐξ ὑμῶν·  Ὑπάγετε ἐν εἰρήνῃ,  θερμαίνεσθε καὶ χορτάζεσθε,  μὴ δῶτε δὲ αὐτοῖς τὰ ἐπιτήδεια τοῦ σώματος,   ⸀τί ὄφελος;  "],"query":"059002016"},{"canonical":"James 2:17","passages":["οὕτως καὶ ἡ πίστις,  ἐὰν μὴ  ⸂ἔχῃ ἔργα⸃,  νεκρά ἐστιν καθ’ ἑαυτήν.  "],"query":"059002017"},{"canonical":"James 2:18","passages":["Ἀλλ’ ἐρεῖ τις·  Σὺ πίστιν ἔχεις κἀγὼ ἔργα ἔχω.  δεῖξόν μοι τὴν πίστιν σου  ⸀χωρὶς τῶν  ⸀ἔργων,  κἀγώ  ⸂σοι δείξω⸃  ἐκ τῶν ἔργων μου τὴν  ⸀πίστιν.  "],"query":"059002018"},{"canonical":"James 2:19","passages":["σὺ πιστεύεις ὅτι  ⸂εἷς ἐστιν ὁ θεός⸃;  καλῶς ποιεῖς·  καὶ τὰ δαιμόνια πιστεύουσιν καὶ φρίσσουσιν.  "],"query":"059002019"},{"canonical":"James 2:20","passages":["θέλεις δὲ γνῶναι,  ὦ ἄνθρωπε κενέ,  ὅτι ἡ πίστις χωρὶς τῶν ἔργων  ⸀ἀργή ἐστιν;  "],"query":"059002020"},{"canonical":"James 2:21","passages":["Ἀβραὰμ ὁ πατὴρ ἡμῶν οὐκ ἐξ ἔργων ἐδικαιώθη,  ἀνενέγκας Ἰσαὰκ τὸν υἱὸν αὐτοῦ ἐπὶ τὸ θυσιαστήριον;  "],"query":"059002021"},{"canonical":"James 2:22","passages":["βλέπεις ὅτι ἡ πίστις συνήργει τοῖς ἔργοις αὐτοῦ καὶ ἐκ τῶν ἔργων ἡ πίστις ἐτελειώθη,  "],"query":"059002022"},{"canonical":"James 2:23","passages":["καὶ ἐπληρώθη ἡ γραφὴ ἡ λέγουσα·  Ἐπίστευσεν δὲ Ἀβραὰμ τῷ θεῷ,  καὶ ἐλογίσθη αὐτῷ εἰς δικαιοσύνην,  καὶ φίλος θεοῦ ἐκλήθη.  "],"query":"059002023"},{"canonical":"James 2:24","passages":[" ⸀ὁρᾶτε ὅτι ἐξ ἔργων δικαιοῦται ἄνθρωπος καὶ οὐκ ἐκ πίστεως μόνον.  "],"query":"059002024"},{"canonical":"James 2:25","passages":["ὁμοίως δὲ καὶ Ῥαὰβ ἡ πόρνη οὐκ ἐξ ἔργων ἐδικαιώθη,  ὑποδεξαμένη τοὺς ἀγγέλους καὶ ἑτέρᾳ ὁδῷ ἐκβαλοῦσα;  "],"query":"059002025"},{"canonical":"James 2:26","passages":["ὥσπερ  ⸀γὰρ τὸ σῶμα χωρὶς πνεύματος νεκρόν ἐστιν,  οὕτως καὶ ἡ πίστις  ⸀χωρὶς ἔργων νεκρά ἐστιν.  "],"query":"059002026"}]}