{"query":"010007","verses":[{},{"canonical":"2 Samuel 7:1","passages":["ויהי כי ישב המלך בביתו ויהוה הניח לו מסביב מכל איביו "],"query":"010007001"},{"canonical":"2 Samuel 7:2","passages":["ויאמר המלך אל נתן הנביא ראה נא אנכי יושב בבית ארזים וארון האלהים ישב בתוך היריעה "],"query":"010007002"},{"canonical":"2 Samuel 7:3","passages":["ויאמר נתן אל המלך כל אשר בלבבך לך עשה כי יהוה עמך  ס "],"query":"010007003"},{"canonical":"2 Samuel 7:4","passages":["ויהי בלילה ההוא ויהי דבר יהוה אל נתן לאמר "],"query":"010007004"},{"canonical":"2 Samuel 7:5","passages":["לך ואמרת אל עבדי אל דוד כה אמר יהוה האתה תבנה לי בית לשבתי "],"query":"010007005"},{"canonical":"2 Samuel 7:6","passages":["כי לא ישבתי בבית למיום העלתי את בני ישראל ממצרים ועד היום הזה ואהיה מתהלך באהל ובמשכן "],"query":"010007006"},{"canonical":"2 Samuel 7:7","passages":["בכל אשר התהלכתי בכל בני ישראל הדבר דברתי את אחד שבטי ישראל אשר צויתי לרעות את עמי את ישראל לאמר למה לא בניתם לי בית ארזים "],"query":"010007007"},{"canonical":"2 Samuel 7:8","passages":["ועתה כה תאמר לעבדי לדוד כה אמר יהוה צבאות אני לקחתיך מן הנוה מאחר הצאן להיות נגיד על עמי על ישראל "],"query":"010007008"},{"canonical":"2 Samuel 7:9","passages":["ואהיה עמך בכל אשר הלכת ואכרתה את כל איביך מפניך ועשתי לך שם גדול כשם הגדלים אשר בארץ "],"query":"010007009"},{"canonical":"2 Samuel 7:10","passages":["ושמתי מקום לעמי לישראל ונטעתיו ושכן תחתיו ולא ירגז עוד ולא יסיפו בני עולה לענותו כאשר בראשונה "],"query":"010007010"},{"canonical":"2 Samuel 7:11","passages":["ולמן היום אשר צויתי שפטים על עמי ישראל והניחתי לך מכל איביך והגיד לך יהוה כי בית יעשה לך יהוה "],"query":"010007011"},{"canonical":"2 Samuel 7:12","passages":["כי ימלאו ימיך ושכבת את אבתיך והקימתי את זרעך אחריך אשר יצא ממעיך והכינתי את ממלכתו "],"query":"010007012"},{"canonical":"2 Samuel 7:13","passages":["הוא יבנה בית לשמי וכננתי את כסא ממלכתו עד עולם "],"query":"010007013"},{"canonical":"2 Samuel 7:14","passages":["אני אהיה לו לאב והוא יהיה לי לבן אשר בהעותו והכחתיו בשבט אנשים ובנגעי בני אדם "],"query":"010007014"},{"canonical":"2 Samuel 7:15","passages":["וחסדי לא יסור ממנו כאשר הסרתי מעם שאול אשר הסרתי מלפניך "],"query":"010007015"},{"canonical":"2 Samuel 7:16","passages":["ונאמן ביתך וממלכתך עד עולם לפניך כסאך יהיה נכון עד עולם "],"query":"010007016"},{"canonical":"2 Samuel 7:17","passages":["ככל הדברים האלה וככל החזיון הזה כן דבר נתן אל דוד  ס "],"query":"010007017"},{"canonical":"2 Samuel 7:18","passages":["ויבא המלך דוד וישב לפני יהוה ויאמר מי אנכי אדני יהוה ומי ביתי כי הביאתני עד הלם "],"query":"010007018"},{"canonical":"2 Samuel 7:19","passages":["ותקטן עוד זאת בעיניך אדני יהוה ותדבר גם אל בית עבדך למרחוק וזאת תורת האדם אדני יהוה "],"query":"010007019"},{"canonical":"2 Samuel 7:20","passages":["ומה יוסיף דוד עוד לדבר אליך ואתה ידעת את עבדך אדני יהוה "],"query":"010007020"},{"canonical":"2 Samuel 7:21","passages":["בעבור דברך וכלבך עשית את כל הגדולה הזאת להודיע את עבדך "],"query":"010007021"},{"canonical":"2 Samuel 7:22","passages":["על כן גדלת אדני יהוה כי אין כמוך ואין אלהים זולתך בכל אשר שמענו באזנינו "],"query":"010007022"},{"canonical":"2 Samuel 7:23","passages":["ומי כעמך כישראל גוי אחד בארץ אשר הלכו אלהים לפדות לו לעם ולשום לו שם ולעשות לכם הגדולה ונראות לארצך מפני עמך אשר פדית לך ממצרים גוים ואלהיו "],"query":"010007023"},{"canonical":"2 Samuel 7:24","passages":["ותכונן לך את עמך ישראל לך לעם עד עולם ואתה יהוה היית להם לאלהים  ס "],"query":"010007024"},{"canonical":"2 Samuel 7:25","passages":["ועתה יהוה אלהים הדבר אשר דברת על עבדך ועל ביתו הקם עד עולם ועשה כאשר דברת "],"query":"010007025"},{"canonical":"2 Samuel 7:26","passages":["ויגדל שמך עד עולם לאמר יהוה צבאות אלהים על ישראל ובית עבדך דוד יהיה נכון לפניך "],"query":"010007026"},{"canonical":"2 Samuel 7:27","passages":["כי אתה יהוה צבאות אלהי ישראל גליתה את אזן עבדך לאמר בית אבנה לך על כן מצא עבדך את לבו להתפלל אליך את התפלה הזאת "],"query":"010007027"},{"canonical":"2 Samuel 7:28","passages":["ועתה אדני יהוה אתה הוא האלהים ודבריך יהיו אמת ותדבר אל עבדך את הטובה הזאת "],"query":"010007028"},{"canonical":"2 Samuel 7:29","passages":["ועתה הואל וברך את בית עבדך להיות לעולם לפניך כי אתה אדני יהוה דברת ומברכתך יברך בית עבדך לעולם פ"],"query":"010007029"}]}