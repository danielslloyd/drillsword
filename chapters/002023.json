{"query":"002023","verses":[{},{"canonical":"Exodus 23:1","passages":["לא תשא שמע שוא אל תשת ידך עם רשע להית עד חמס  ס "],"query":"002023001"},{"canonical":"Exodus 23:2","passages":["לא תהיה אחרי רבים לרעת ולא תענה על רב לנטת אחרי רבים להטת "],"query":"002023002"},{"canonical":"Exodus 23:3","passages":["ודל לא תהדר בריבו  ס "],"query":"002023003"},{"canonical":"Exodus 23:4","passages":["כי תפגע שור איבך או חמרו תעה השב תשיבנו לו  ס "],"query":"002023004"},{"canonical":"Exodus 23:5","passages":["כי תראה חמור שנאך רבץ תחת משאו וחדלת מעזב לו עזב תעזב עמו  ס "],"query":"002023005"},{"canonical":"Exodus 23:6","passages":["לא תטה משפט אבינך בריבו "],"query":"002023006"},{"canonical":"Exodus 23:7","passages":["מדבר שקר תרחק ונקי וצדיק אל תהרג כי לא אצדיק רשע "],"query":"002023007"},{"canonical":"Exodus 23:8","passages":["ושחד לא תקח כי השחד יעור פקחים ויסלף דברי צדיקים "],"query":"002023008"},{"canonical":"Exodus 23:9","passages":["וגר לא תלחץ ואתם ידעתם את נפש הגר כי גרים הייתם בארץ מצרים "],"query":"002023009"},{"canonical":"Exodus 23:10","passages":["ושש שנים תזרע את ארצך ואספת את תבואתה "],"query":"002023010"},{"canonical":"Exodus 23:11","passages":["והשביעת תשמטנה ונטשתה ואכלו אביני עמך ויתרם תאכל חית השדה כן תעשה לכרמך לזיתך "],"query":"002023011"},{"canonical":"Exodus 23:12","passages":["ששת ימים תעשה מעשיך וביום השביעי תשבת למען ינוח שורך וחמרך וינפש בן אמתך והגר "],"query":"002023012"},{"canonical":"Exodus 23:13","passages":["ובכל אשר אמרתי אליכם תשמרו ושם אלהים אחרים לא תזכירו לא ישמע על פיך "],"query":"002023013"},{"canonical":"Exodus 23:14","passages":["שלש רגלים תחג לי בשנה "],"query":"002023014"},{"canonical":"Exodus 23:15","passages":["את חג המצות תשמר שבעת ימים תאכל מצות כ͏אשר צויתך למועד חדש האביב כי בו יצאת ממצרים ולא יראו פני ריקם "],"query":"002023015"},{"canonical":"Exodus 23:16","passages":["וחג הקציר בכורי מעשיך אשר תזרע בשדה וחג האסף בצאת השנה באספך את מעשיך מן השדה "],"query":"002023016"},{"canonical":"Exodus 23:17","passages":["שלש פעמים בשנה יראה כל זכורך אל פני האדן יהוה "],"query":"002023017"},{"canonical":"Exodus 23:18","passages":["לא תזבח על חמץ דם זבחי ולא ילין חלב חגי עד בקר "],"query":"002023018"},{"canonical":"Exodus 23:19","passages":["ראשית בכורי אדמתך תביא בית יהוה אלהיך לא תבשל גדי בחלב אמו  ס "],"query":"002023019"},{"canonical":"Exodus 23:20","passages":["הנה אנכי שלח מלאך לפניך לשמרך בדרך ולהביאך אל המקום אשר הכנתי "],"query":"002023020"},{"canonical":"Exodus 23:21","passages":["השמר מפניו ושמע בקלו אל תמר בו כי לא ישא לפשעכם כי שמי בקרבו "],"query":"002023021"},{"canonical":"Exodus 23:22","passages":["כי אם שמע תשמע בקלו ועשית כל אשר אדבר ואיבתי את איביך וצרתי את צרריך "],"query":"002023022"},{"canonical":"Exodus 23:23","passages":["כי ילך מלאכי לפניך והביאך אל האמרי והחתי והפרזי והכנעני החוי והיבוסי והכחדתיו "],"query":"002023023"},{"canonical":"Exodus 23:24","passages":["לא תשתחוה לאלהיהם ולא תעבדם ולא תעשה כמעשיהם כי הרס תהרסם ושבר תשבר מצבתיהם "],"query":"002023024"},{"canonical":"Exodus 23:25","passages":["ועבדתם את יהוה אלהיכם וברך את לחמך ואת מימיך והסרתי מחלה מקרבך "],"query":"002023025"},{"canonical":"Exodus 23:26","passages":["לא תהיה משכלה ועקרה בארצך את מספר ימיך אמלא "],"query":"002023026"},{"canonical":"Exodus 23:27","passages":["את אימתי אשלח לפניך והמתי את כל העם אשר תבא בהם ונתתי את כל איביך אליך ערף "],"query":"002023027"},{"canonical":"Exodus 23:28","passages":["ושלחתי את הצרעה לפניך וגרשה את החוי את הכנעני ואת החתי מלפניך "],"query":"002023028"},{"canonical":"Exodus 23:29","passages":["לא אגרשנו מפניך בשנה אחת פן תהיה הארץ שממה ורבה עליך חית השדה "],"query":"002023029"},{"canonical":"Exodus 23:30","passages":["מעט מעט אגרשנו מפניך עד אשר תפרה ונחלת את הארץ "],"query":"002023030"},{"canonical":"Exodus 23:31","passages":["ושתי את גבלך מים סוף ועד ים פלשתים וממדבר עד הנהר כי אתן בידכם את ישבי הארץ וגרשתמו מפניך "],"query":"002023031"},{"canonical":"Exodus 23:32","passages":["לא תכרת להם ולאלהיהם ברית "],"query":"002023032"},{"canonical":"Exodus 23:33","passages":["לא ישבו בארצך פן יחטיאו אתך לי כי תעבד את אלהיהם כי יהיה לך למוקש פ"],"query":"002023033"}]}