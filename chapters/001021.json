{"query":"001021","verses":[{},{"canonical":"Genesis 21:1","passages":["ו͏יהוה פקד את שרה כאשר אמר ויעש יהוה לשרה כאשר דבר "],"query":"001021001"},{"canonical":"Genesis 21:2","passages":["ותהר ותלד שרה לאברהם בן לזקניו למועד אשר דבר אתו אלהים "],"query":"001021002"},{"canonical":"Genesis 21:3","passages":["ויקרא אברהם את שם בנו הנולד לו אשר ילדה לו שרה יצחק "],"query":"001021003"},{"canonical":"Genesis 21:4","passages":["וימל אברהם את יצחק בנו בן שמנת ימים כאשר צוה אתו אלהים "],"query":"001021004"},{"canonical":"Genesis 21:5","passages":["ואברהם בן מאת שנה בהולד לו את יצחק בנו "],"query":"001021005"},{"canonical":"Genesis 21:6","passages":["ותאמר שרה צחק עשה לי אלהים כל השמע יצחק לי "],"query":"001021006"},{"canonical":"Genesis 21:7","passages":["ותאמר מי מלל לאברהם היניקה בנים שרה כי ילדתי בן לזקניו "],"query":"001021007"},{"canonical":"Genesis 21:8","passages":["ויגדל הילד ויגמל ויעש אברהם משתה גדול ביום הגמל את יצחק "],"query":"001021008"},{"canonical":"Genesis 21:9","passages":["ותרא שרה את בן הגר המצרית אשר ילדה לאברהם מצחק "],"query":"001021009"},{"canonical":"Genesis 21:10","passages":["ותאמר לאברהם גרש האמה הזאת ואת בנה כי לא יירש בן האמה הזאת עם בני עם יצחק "],"query":"001021010"},{"canonical":"Genesis 21:11","passages":["וירע הדבר מאד בעיני אברהם על אודת בנו "],"query":"001021011"},{"canonical":"Genesis 21:12","passages":["ויאמר אלהים אל אברהם אל ירע בעיניך על הנער ועל אמתך כל אשר תאמר אליך שרה שמע בקלה כי ביצחק יקרא לך זרע "],"query":"001021012"},{"canonical":"Genesis 21:13","passages":["וגם את בן האמה לגוי אשימנו כי זרעך הוא "],"query":"001021013"},{"canonical":"Genesis 21:14","passages":["וישכם אברהם בבקר ויקח לחם וחמת מים ויתן אל הגר שם על שכמה ואת הילד וישלחה ותלך ותתע במדבר באר שבע "],"query":"001021014"},{"canonical":"Genesis 21:15","passages":["ויכלו המים מן החמת ותשלך את הילד תחת אחד השיחם "],"query":"001021015"},{"canonical":"Genesis 21:16","passages":["ותלך ותשב לה מנגד הרחק כמטחוי קשת כי א͏מרה אל אראה במות הילד ותשב מנגד ותשא את קלה ותבך "],"query":"001021016"},{"canonical":"Genesis 21:17","passages":["וישמע אלהים את קול הנער ויקרא מלאך אלהים אל הגר מן השמים ויאמר לה מה לך הגר אל תיראי כי שמע אלהים אל קול הנער באשר הוא שם "],"query":"001021017"},{"canonical":"Genesis 21:18","passages":["קומי שאי את הנער והחזיקי את ידך בו כי לגוי גדול אשימנו "],"query":"001021018"},{"canonical":"Genesis 21:19","passages":["ויפקח אלהים את עיניה ותרא באר מים ותלך ותמלא את החמת מים ותשק את הנער "],"query":"001021019"},{"canonical":"Genesis 21:20","passages":["ויהי אלהים את הנער ויגדל וישב במדבר ויהי רבה קשת "],"query":"001021020"},{"canonical":"Genesis 21:21","passages":["וישב במדבר פארן ותקח לו אמו אשה מארץ מצרים פ"],"query":"001021021"},{"canonical":"Genesis 21:22","passages":["ו͏יהי בעת ההוא ויאמר אבימלך ופיכל שר צבאו אל אברהם לאמר אלהים עמך בכל אשר אתה עשה "],"query":"001021022"},{"canonical":"Genesis 21:23","passages":["ועתה השבעה לי באלהים הנה אם תשקר לי ולניני ולנכדי כחסד אשר עשיתי עמך תעשה עמדי ועם הארץ אשר גרתה בה "],"query":"001021023"},{"canonical":"Genesis 21:24","passages":["ויאמר אברהם אנכי אשבע "],"query":"001021024"},{"canonical":"Genesis 21:25","passages":["והוכח אברהם את אבימלך על אדות באר המים אשר גזלו עבדי אבימלך "],"query":"001021025"},{"canonical":"Genesis 21:26","passages":["ויאמר אבימלך לא ידעתי מי עשה את הדבר הזה וגם אתה לא הגדת לי וגם אנכי לא שמעתי בלתי היום "],"query":"001021026"},{"canonical":"Genesis 21:27","passages":["ויקח אברהם צאן ובקר ויתן לאבימלך ויכרתו שניהם ברית "],"query":"001021027"},{"canonical":"Genesis 21:28","passages":["ויצב אברהם את שבע כבשת הצאן לבדהן "],"query":"001021028"},{"canonical":"Genesis 21:29","passages":["ויאמר אבימלך אל אברהם מה הנה שבע כבשת האלה אשר הצבת לבדנה "],"query":"001021029"},{"canonical":"Genesis 21:30","passages":["ויאמר כי את שבע כבשת תקח מידי בעבור תהיה לי לעדה כי חפרתי את הבאר הזאת "],"query":"001021030"},{"canonical":"Genesis 21:31","passages":["על כן קרא למקום ההוא באר שבע כי שם נשבעו שניהם "],"query":"001021031"},{"canonical":"Genesis 21:32","passages":["ויכרתו ברית בבאר שבע ויקם אבימלך ופיכל שר צבאו וישבו אל ארץ פלשתים "],"query":"001021032"},{"canonical":"Genesis 21:33","passages":["ויטע אשל בבאר שבע ויקרא שם בשם יהוה אל עולם "],"query":"001021033"},{"canonical":"Genesis 21:34","passages":["ויגר אברהם בארץ פלשתים ימים רבים פ"],"query":"001021034"}]}