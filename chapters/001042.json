{"query":"001042","verses":[{},{"canonical":"Genesis 42:1","passages":["וירא יעקב כי יש שבר במצרים ויאמר יעקב לבניו למה תתראו "],"query":"001042001"},{"canonical":"Genesis 42:2","passages":["ויאמר הנה שמעתי כי יש שבר במצרים רדו שמה ושברו לנו משם ונחיה ולא נמות "],"query":"001042002"},{"canonical":"Genesis 42:3","passages":["וירדו אחי יוסף עשרה לשבר בר ממצרים "],"query":"001042003"},{"canonical":"Genesis 42:4","passages":["ואת בנימין אחי יוסף לא שלח יעקב את אחיו כי אמר פן יקראנו אסון "],"query":"001042004"},{"canonical":"Genesis 42:5","passages":["ויבאו בני ישראל לשבר בתוך הבאים כי היה הרעב בארץ כנען "],"query":"001042005"},{"canonical":"Genesis 42:6","passages":["ויוסף הוא השליט על הארץ הוא המשביר לכל עם הארץ ויבאו אחי יוסף וישתחוו לו אפים ארצה "],"query":"001042006"},{"canonical":"Genesis 42:7","passages":["וירא יוסף את אחיו ויכרם ויתנכר אליהם וידבר אתם קשות ויאמר אלהם מאין באתם ויאמרו מארץ כנען לשבר אכל "],"query":"001042007"},{"canonical":"Genesis 42:8","passages":["ויכר יוסף את אחיו והם לא הכרהו "],"query":"001042008"},{"canonical":"Genesis 42:9","passages":["ויזכר יוסף את החלמות אשר חלם להם ויאמר אלהם מרגלים אתם לראות את ערות הארץ באתם "],"query":"001042009"},{"canonical":"Genesis 42:10","passages":["ויאמרו אליו לא אדני ועבדיך באו לשבר אכל "],"query":"001042010"},{"canonical":"Genesis 42:11","passages":["כלנו בני איש אחד נחנו כנים אנחנו לא היו עבדיך מרגלים "],"query":"001042011"},{"canonical":"Genesis 42:12","passages":["ויאמר אלהם לא כי ערות הארץ באתם לראות "],"query":"001042012"},{"canonical":"Genesis 42:13","passages":["ויאמרו שנים עשר עבדיך אחים אנחנו בני איש אחד בארץ כנען והנה הקטן את אבינו היום והאחד איננו "],"query":"001042013"},{"canonical":"Genesis 42:14","passages":["ויאמר אלהם יוסף הוא אשר דברתי אלכם לאמר מרגלים אתם "],"query":"001042014"},{"canonical":"Genesis 42:15","passages":["בזאת תבחנו חי פרעה אם תצאו מזה כי אם בבוא אחיכם הקטן הנה "],"query":"001042015"},{"canonical":"Genesis 42:16","passages":["שלחו מכם אחד ויקח את אחיכם ואתם האסרו ויבחנו דבריכם האמת אתכם ואם לא חי פרעה כי מרגלים אתם "],"query":"001042016"},{"canonical":"Genesis 42:17","passages":["ויאסף אתם אל משמר שלשת ימים "],"query":"001042017"},{"canonical":"Genesis 42:18","passages":["ויאמר אלהם יוסף ביום השלישי זאת עשו וחיו את האלהים אני ירא "],"query":"001042018"},{"canonical":"Genesis 42:19","passages":["אם כנים אתם אחיכם אחד יאסר בבית משמרכם ואתם לכו הביאו שבר רעבון בתיכם "],"query":"001042019"},{"canonical":"Genesis 42:20","passages":["ואת אחיכם הקטן תביאו אלי ויאמנו דבריכם ולא תמותו ויעשו כן "],"query":"001042020"},{"canonical":"Genesis 42:21","passages":["ויאמרו איש אל אחיו אבל אשמים אנחנו על אחינו אשר ראינו צרת נפשו בהתחננו אלינו ולא שמענו על כן באה אלינו הצרה הזאת "],"query":"001042021"},{"canonical":"Genesis 42:22","passages":["ויען ראובן אתם לאמר הלוא אמרתי אליכם לאמר אל תחטאו בילד ולא שמעתם וגם דמו הנה נדרש "],"query":"001042022"},{"canonical":"Genesis 42:23","passages":["והם לא י͏דעו כי שמע יוסף כי המליץ בינתם "],"query":"001042023"},{"canonical":"Genesis 42:24","passages":["ויסב מעליהם ויבך וישב אלהם וידבר אלהם ויקח מאתם את שמעון ויאסר אתו לעיניהם "],"query":"001042024"},{"canonical":"Genesis 42:25","passages":["ויצו יוסף וימלאו את כליהם בר ולהשיב כספיהם איש אל שקו ולתת להם צדה לדרך ויעש להם כן "],"query":"001042025"},{"canonical":"Genesis 42:26","passages":["וישאו את שברם על חמריהם וילכו משם "],"query":"001042026"},{"canonical":"Genesis 42:27","passages":["ויפתח האחד את שקו לתת מספוא לחמרו במלון וירא את כספו והנה הוא בפי אמתחתו "],"query":"001042027"},{"canonical":"Genesis 42:28","passages":["ויאמר אל אחיו הושב כספי וגם הנה באמתחתי ויצא לבם ויחרדו איש אל אחיו לאמר מה זאת עשה אלהים לנו "],"query":"001042028"},{"canonical":"Genesis 42:29","passages":["ויבאו אל יעקב אביהם ארצה כנען ויגידו לו את כל הקרת אתם לאמר "],"query":"001042029"},{"canonical":"Genesis 42:30","passages":["דבר האיש אדני הארץ אתנו קשות ויתן אתנו כמרגלים את הארץ "],"query":"001042030"},{"canonical":"Genesis 42:31","passages":["ונאמר אליו כנים אנחנו לא היינו מרגלים "],"query":"001042031"},{"canonical":"Genesis 42:32","passages":["שנים עשר אנחנו אחים בני אבינו האחד איננו והקטן היום את אבינו בארץ כנען "],"query":"001042032"},{"canonical":"Genesis 42:33","passages":["ויאמר אלינו האיש אדני הארץ בזאת אדע כי כנים אתם אחיכם האחד הניחו אתי ואת רעבון בתיכם קחו ולכו "],"query":"001042033"},{"canonical":"Genesis 42:34","passages":["והביאו את אחיכם הקטן אלי ואדעה כי לא מרגלים אתם כי כנים אתם את אחיכם אתן לכם ואת הארץ תסחרו "],"query":"001042034"},{"canonical":"Genesis 42:35","passages":["ויהי הם מריקים שקיהם והנה איש צרור כספו בשקו ויראו את צררות כספיהם המה ואביהם וייראו "],"query":"001042035"},{"canonical":"Genesis 42:36","passages":["ויאמר אלהם יעקב אביהם אתי שכלתם יוסף איננו ושמעון איננו ואת בנימן תקחו עלי היו כלנה "],"query":"001042036"},{"canonical":"Genesis 42:37","passages":["ויאמר ראובן אל אביו לאמר את שני בני תמית אם לא אביאנו אליך תנה אתו על ידי ואני אשיבנו אליך "],"query":"001042037"},{"canonical":"Genesis 42:38","passages":["ויאמר לא ירד בני עמכם כי אחיו מת והוא לבדו נשאר וקראהו אסון בדרך אשר תלכו בה והורדתם את שיבתי ביגון שאולה "],"query":"001042038"}]}