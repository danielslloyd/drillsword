{"query":"005015","verses":[{},{"canonical":"Deuteronomy 15:1","passages":["מקץ שבע שנים תעשה שמטה "],"query":"005015001"},{"canonical":"Deuteronomy 15:2","passages":["וזה דבר השמטה שמוט כל בעל משה ידו אשר ישה ברעהו לא יגש את רעהו ואת אחיו כי קרא שמטה ליהוה "],"query":"005015002"},{"canonical":"Deuteronomy 15:3","passages":["את הנכרי תגש ואשר יהיה לך את אחיך תשמט ידך "],"query":"005015003"},{"canonical":"Deuteronomy 15:4","passages":["אפס כי לא יהיה בך אביון כי ברך יברכך יהוה בארץ אשר יהוה אלהיך נתן לך נחלה לרשתה "],"query":"005015004"},{"canonical":"Deuteronomy 15:5","passages":["רק אם שמוע תשמע בקול יהוה אלהיך לשמר לעשות את כל המצוה הזאת אשר אנכי מצוך היום "],"query":"005015005"},{"canonical":"Deuteronomy 15:6","passages":["כי יהוה אלהיך ברכך כאשר דבר לך וה͏עבטת גוים רבים ואתה לא תעבט ומשלת בגוים רבים ובך לא ימשלו  ס "],"query":"005015006"},{"canonical":"Deuteronomy 15:7","passages":["כי יהיה בך אביון מאחד אחיך באחד שעריך בארצך אשר יהוה אלהיך נתן לך לא תאמץ את לבבך ולא תקפץ את ידך מאחיך האביון "],"query":"005015007"},{"canonical":"Deuteronomy 15:8","passages":["כי פתח תפתח את ידך לו והעבט תעביטנו די מחסרו אשר יחסר לו "],"query":"005015008"},{"canonical":"Deuteronomy 15:9","passages":["השמר לך פן יהיה דבר עם לבבך בליעל לאמר קרבה שנת השבע שנת השמטה ורעה ע͏ינך באחיך האביון ולא תתן לו וקרא עליך אל יהוה והיה בך חטא "],"query":"005015009"},{"canonical":"Deuteronomy 15:10","passages":["נתון תתן לו ולא ירע לבבך בתתך לו כי בגלל הדבר הזה יברכך יהוה אלהיך בכל מעשך ובכל משלח ידך "],"query":"005015010"},{"canonical":"Deuteronomy 15:11","passages":["כי לא יחדל אביון מקרב הארץ על כן אנכי מצוך לאמר פתח תפתח את ידך לאחיך לעניך ולאבינך בארצך  ס "],"query":"005015011"},{"canonical":"Deuteronomy 15:12","passages":["כי ימכר לך אחיך העברי או העבריה ועבדך שש שנים ובשנה השביעת תשלחנו חפשי מעמך "],"query":"005015012"},{"canonical":"Deuteronomy 15:13","passages":["וכי תשלחנו חפשי מעמך לא תשלחנו ריקם "],"query":"005015013"},{"canonical":"Deuteronomy 15:14","passages":["העניק תעניק לו מצאנך ומגרנך ומיקבך אשר ברכך יהוה אלהיך תתן לו "],"query":"005015014"},{"canonical":"Deuteronomy 15:15","passages":["וזכרת כי עבד היית בארץ מצרים ויפדך יהוה אלהיך על כן אנכי מצוך את הדבר הזה היום "],"query":"005015015"},{"canonical":"Deuteronomy 15:16","passages":["והיה כי יאמר אליך לא אצא מעמך כי אהבך ואת ביתך כי טוב לו עמך "],"query":"005015016"},{"canonical":"Deuteronomy 15:17","passages":["ולקחת את המרצע ונתתה באזנו ובדלת והיה לך עבד עולם ואף לאמתך תעשה כן "],"query":"005015017"},{"canonical":"Deuteronomy 15:18","passages":["לא יקשה בעינך בשלחך אתו חפשי מעמך כי משנה שכר שכיר עב͏דך שש שנים וברכך יהוה אלהיך בכל אשר תעשה פ"],"query":"005015018"},{"canonical":"Deuteronomy 15:19","passages":["כל הבכור אשר יולד בבקרך ובצאנך הזכר תקדיש ליהוה אלהיך לא תעבד בבכר שורך ולא תגז בכור צאנך "],"query":"005015019"},{"canonical":"Deuteronomy 15:20","passages":["לפני יהוה אלהיך תאכלנו שנה בשנה במקום אשר יבחר יהוה אתה וביתך "],"query":"005015020"},{"canonical":"Deuteronomy 15:21","passages":["וכי יהיה בו מום פסח או עור כל מום רע לא תזבחנו ליהוה אלהיך "],"query":"005015021"},{"canonical":"Deuteronomy 15:22","passages":["בשעריך תאכלנו הטמא והטהור יחדו כצבי וכאיל "],"query":"005015022"},{"canonical":"Deuteronomy 15:23","passages":["רק את דמו לא תאכל על הארץ תשפכנו כמים פ"],"query":"005015023"}]}