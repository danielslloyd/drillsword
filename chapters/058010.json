{"query":"058010","verses":[{},{"canonical":"Hebrews 10:1","passages":["Σκιὰν γὰρ ἔχων ὁ νόμος τῶν μελλόντων ἀγαθῶν,  οὐκ αὐτὴν τὴν εἰκόνα τῶν πραγμάτων,  κατ’ ἐνιαυτὸν ταῖς αὐταῖς θυσίαις ἃς προσφέρουσιν εἰς τὸ διηνεκὲς οὐδέποτε  ⸀δύναται τοὺς προσερχομένους τελειῶσαι·  "],"query":"058010001"},{"canonical":"Hebrews 10:2","passages":["ἐπεὶ οὐκ ἂν ἐπαύσαντο προσφερόμεναι,  διὰ τὸ μηδεμίαν ἔχειν ἔτι συνείδησιν ἁμαρτιῶν τοὺς λατρεύοντας ἅπαξ  ⸀κεκαθαρισμένους;  "],"query":"058010002"},{"canonical":"Hebrews 10:3","passages":["ἀλλ’ ἐν αὐταῖς ἀνάμνησις ἁμαρτιῶν κατ’ ἐνιαυτόν,  "],"query":"058010003"},{"canonical":"Hebrews 10:4","passages":["ἀδύνατον γὰρ αἷμα ταύρων καὶ τράγων ἀφαιρεῖν ἁμαρτίας.  "],"query":"058010004"},{"canonical":"Hebrews 10:5","passages":["διὸ εἰσερχόμενος εἰς τὸν κόσμον λέγει·  Θυσίαν καὶ προσφορὰν οὐκ ἠθέλησας,  σῶμα δὲ κατηρτίσω μοι·  "],"query":"058010005"},{"canonical":"Hebrews 10:6","passages":["ὁλοκαυτώματα καὶ περὶ ἁμαρτίας οὐκ εὐδόκησας.  "],"query":"058010006"},{"canonical":"Hebrews 10:7","passages":["τότε εἶπον·  Ἰδοὺ ἥκω,  ἐν κεφαλίδι βιβλίου γέγραπται περὶ ἐμοῦ,  τοῦ ποιῆσαι,  ὁ θεός,  τὸ θέλημά σου.  "],"query":"058010007"},{"canonical":"Hebrews 10:8","passages":["ἀνώτερον λέγων ὅτι  ⸂Θυσίας καὶ προσφορὰς⸃  καὶ ὁλοκαυτώματα καὶ περὶ ἁμαρτίας οὐκ ἠθέλησας οὐδὲ εὐδόκησας,  αἵτινες κατὰ  ⸀νόμον προσφέρονται,  "],"query":"058010008"},{"canonical":"Hebrews 10:9","passages":["τότε εἴρηκεν·  Ἰδοὺ ἥκω τοῦ  ⸀ποιῆσαι τὸ θέλημά σου·  ἀναιρεῖ τὸ πρῶτον ἵνα τὸ δεύτερον στήσῃ.  "],"query":"058010009"},{"canonical":"Hebrews 10:10","passages":["ἐν ᾧ θελήματι ἡγιασμένοι  ⸀ἐσμὲν διὰ τῆς προσφορᾶς τοῦ σώματος Ἰησοῦ Χριστοῦ ἐφάπαξ.  "],"query":"058010010"},{"canonical":"Hebrews 10:11","passages":["Καὶ πᾶς μὲν ἱερεὺς ἕστηκεν καθ’ ἡμέραν λειτουργῶν καὶ τὰς αὐτὰς πολλάκις προσφέρων θυσίας,  αἵτινες οὐδέποτε δύνανται περιελεῖν ἁμαρτίας.  "],"query":"058010011"},{"canonical":"Hebrews 10:12","passages":[" ⸀οὗτος δὲ μίαν ὑπὲρ ἁμαρτιῶν προσενέγκας θυσίαν εἰς τὸ διηνεκὲς ἐκάθισεν ἐν δεξιᾷ τοῦ θεοῦ,  "],"query":"058010012"},{"canonical":"Hebrews 10:13","passages":["τὸ λοιπὸν ἐκδεχόμενος ἕως τεθῶσιν οἱ ἐχθροὶ αὐτοῦ ὑποπόδιον τῶν ποδῶν αὐτοῦ,  "],"query":"058010013"},{"canonical":"Hebrews 10:14","passages":["μιᾷ γὰρ προσφορᾷ τετελείωκεν εἰς τὸ διηνεκὲς τοὺς ἁγιαζομένους.  "],"query":"058010014"},{"canonical":"Hebrews 10:15","passages":["μαρτυρεῖ δὲ ἡμῖν καὶ τὸ πνεῦμα τὸ ἅγιον,  μετὰ γὰρ τὸ  ⸀εἰρηκέναι·  "],"query":"058010015"},{"canonical":"Hebrews 10:16","passages":["Αὕτη ἡ διαθήκη ἣν διαθήσομαι πρὸς αὐτοὺς μετὰ τὰς ἡμέρας ἐκείνας,  λέγει κύριος,  διδοὺς νόμους μου ἐπὶ καρδίας αὐτῶν,  καὶ ἐπὶ  ⸂τὴν διάνοιαν⸃  αὐτῶν ἐπιγράψω αὐτούς,  "],"query":"058010016"},{"canonical":"Hebrews 10:17","passages":[" ⸀καὶ τῶν ἁμαρτιῶν αὐτῶν καὶ τῶν ἀνομιῶν αὐτῶν οὐ μὴ  ⸀μνησθήσομαι ἔτι·  "],"query":"058010017"},{"canonical":"Hebrews 10:18","passages":["ὅπου δὲ ἄφεσις τούτων,  οὐκέτι προσφορὰ περὶ ἁμαρτίας.  "],"query":"058010018"},{"canonical":"Hebrews 10:19","passages":["Ἔχοντες οὖν,  ἀδελφοί,  παρρησίαν εἰς τὴν εἴσοδον τῶν ἁγίων ἐν τῷ αἵματι Ἰησοῦ,  "],"query":"058010019"},{"canonical":"Hebrews 10:20","passages":["ἣν ἐνεκαίνισεν ἡμῖν ὁδὸν πρόσφατον καὶ ζῶσαν διὰ τοῦ καταπετάσματος,  τοῦτ’ ἔστιν τῆς σαρκὸς αὐτοῦ,  "],"query":"058010020"},{"canonical":"Hebrews 10:21","passages":["καὶ ἱερέα μέγαν ἐπὶ τὸν οἶκον τοῦ θεοῦ,  "],"query":"058010021"},{"canonical":"Hebrews 10:22","passages":["προσερχώμεθα μετὰ ἀληθινῆς καρδίας ἐν πληροφορίᾳ πίστεως,  ῥεραντισμένοι τὰς καρδίας ἀπὸ συνειδήσεως πονηρᾶς καὶ λελουσμένοι τὸ σῶμα ὕδατι καθαρῷ·  "],"query":"058010022"},{"canonical":"Hebrews 10:23","passages":["κατέχωμεν τὴν ὁμολογίαν τῆς ἐλπίδος ἀκλινῆ,  πιστὸς γὰρ ὁ ἐπαγγειλάμενος·  "],"query":"058010023"},{"canonical":"Hebrews 10:24","passages":["καὶ κατανοῶμεν ἀλλήλους εἰς παροξυσμὸν ἀγάπης καὶ καλῶν ἔργων,  "],"query":"058010024"},{"canonical":"Hebrews 10:25","passages":["μὴ ἐγκαταλείποντες τὴν ἐπισυναγωγὴν ἑαυτῶν,  καθὼς ἔθος τισίν,  ἀλλὰ παρακαλοῦντες,  καὶ τοσούτῳ μᾶλλον ὅσῳ βλέπετε ἐγγίζουσαν τὴν ἡμέραν.  "],"query":"058010025"},{"canonical":"Hebrews 10:26","passages":["Ἑκουσίως γὰρ ἁμαρτανόντων ἡμῶν μετὰ τὸ λαβεῖν τὴν ἐπίγνωσιν τῆς ἀληθείας,  οὐκέτι περὶ ἁμαρτιῶν ἀπολείπεται θυσία,  "],"query":"058010026"},{"canonical":"Hebrews 10:27","passages":["φοβερὰ δέ τις ἐκδοχὴ κρίσεως καὶ πυρὸς ζῆλος ἐσθίειν μέλλοντος τοὺς ὑπεναντίους.  "],"query":"058010027"},{"canonical":"Hebrews 10:28","passages":["ἀθετήσας τις νόμον Μωϋσέως χωρὶς οἰκτιρμῶν ἐπὶ δυσὶν ἢ τρισὶν μάρτυσιν ἀποθνῄσκει·  "],"query":"058010028"},{"canonical":"Hebrews 10:29","passages":["πόσῳ δοκεῖτε χείρονος ἀξιωθήσεται τιμωρίας ὁ τὸν υἱὸν τοῦ θεοῦ καταπατήσας,  καὶ τὸ αἷμα τῆς διαθήκης κοινὸν ἡγησάμενος ἐν ᾧ ἡγιάσθη,  καὶ τὸ πνεῦμα τῆς χάριτος ἐνυβρίσας.  "],"query":"058010029"},{"canonical":"Hebrews 10:30","passages":["οἴδαμεν γὰρ τὸν εἰπόντα·  Ἐμοὶ ἐκδίκησις,  ἐγὼ  ⸀ἀνταποδώσω·  καὶ πάλιν·   ⸂Κρινεῖ κύριος⸃  τὸν λαὸν αὐτοῦ.  "],"query":"058010030"},{"canonical":"Hebrews 10:31","passages":["φοβερὸν τὸ ἐμπεσεῖν εἰς χεῖρας θεοῦ ζῶντος.  "],"query":"058010031"},{"canonical":"Hebrews 10:32","passages":["Ἀναμιμνῄσκεσθε δὲ τὰς πρότερον ἡμέρας,  ἐν αἷς φωτισθέντες πολλὴν ἄθλησιν ὑπεμείνατε παθημάτων,  "],"query":"058010032"},{"canonical":"Hebrews 10:33","passages":["τοῦτο μὲν ὀνειδισμοῖς τε καὶ θλίψεσιν θεατριζόμενοι,  τοῦτο δὲ κοινωνοὶ τῶν οὕτως ἀναστρεφομένων γενηθέντες·  "],"query":"058010033"},{"canonical":"Hebrews 10:34","passages":["καὶ γὰρ τοῖς  ⸀δεσμίοις συνεπαθήσατε,  καὶ τὴν ἁρπαγὴν τῶν ὑπαρχόντων ὑμῶν μετὰ χαρᾶς προσεδέξασθε,  γινώσκοντες ἔχειν  ⸀ἑαυτοὺς κρείττονα  ⸀ὕπαρξιν καὶ μένουσαν.  "],"query":"058010034"},{"canonical":"Hebrews 10:35","passages":["μὴ ἀποβάλητε οὖν τὴν παρρησίαν ὑμῶν,  ἥτις ἔχει  ⸂μεγάλην μισθαποδοσίαν⸃,  "],"query":"058010035"},{"canonical":"Hebrews 10:36","passages":["ὑπομονῆς γὰρ ἔχετε χρείαν ἵνα τὸ θέλημα τοῦ θεοῦ ποιήσαντες κομίσησθε τὴν ἐπαγγελίαν·  "],"query":"058010036"},{"canonical":"Hebrews 10:37","passages":["ἔτι γὰρ μικρὸν ὅσον ὅσον,  ὁ ἐρχόμενος ἥξει καὶ οὐ χρονίσει·  "],"query":"058010037"},{"canonical":"Hebrews 10:38","passages":["ὁ δὲ δίκαιός  ⸀μου ἐκ πίστεως ζήσεται,  καὶ ἐὰν ὑποστείληται,  οὐκ εὐδοκεῖ ἡ ψυχή μου ἐν αὐτῷ.  "],"query":"058010038"},{"canonical":"Hebrews 10:39","passages":["ἡμεῖς δὲ οὐκ ἐσμὲν ὑποστολῆς εἰς ἀπώλειαν,  ἀλλὰ πίστεως εἰς περιποίησιν ψυχῆς.  "],"query":"058010039"}]}