{"query":"020007","verses":[{},{"canonical":"Proverbs 7:1","passages":["בני שמר אמרי ומצותי תצפן אתך "],"query":"020007001"},{"canonical":"Proverbs 7:2","passages":["שמר מצותי וחיה ותורתי כאישון עיניך "],"query":"020007002"},{"canonical":"Proverbs 7:3","passages":["קשרם על אצבעתיך כתבם על לוח לבך "],"query":"020007003"},{"canonical":"Proverbs 7:4","passages":["אמר לחכמה אחתי את ומדע לבינה תקרא "],"query":"020007004"},{"canonical":"Proverbs 7:5","passages":["לשמרך מאשה זרה מנכריה אמריה החליקה "],"query":"020007005"},{"canonical":"Proverbs 7:6","passages":["כי בחלון ביתי בעד אשנבי נשקפתי "],"query":"020007006"},{"canonical":"Proverbs 7:7","passages":["וארא בפתאים אבינה בבנים נער חסר לב "],"query":"020007007"},{"canonical":"Proverbs 7:8","passages":["עבר בשוק אצל פנה ודרך ביתה יצעד "],"query":"020007008"},{"canonical":"Proverbs 7:9","passages":["בנשף בערב יום באישון לילה ואפלה "],"query":"020007009"},{"canonical":"Proverbs 7:10","passages":["והנה אשה לקראתו שית זונה ונצרת לב "],"query":"020007010"},{"canonical":"Proverbs 7:11","passages":["המיה היא וסררת בביתה לא ישכנו רגליה "],"query":"020007011"},{"canonical":"Proverbs 7:12","passages":["פעם בחוץ פעם ברחבות ואצל כל פנה תארב "],"query":"020007012"},{"canonical":"Proverbs 7:13","passages":["והחזיקה בו ונשקה לו העזה פניה ותאמר לו "],"query":"020007013"},{"canonical":"Proverbs 7:14","passages":["זבחי שלמים עלי היום שלמתי נדרי "],"query":"020007014"},{"canonical":"Proverbs 7:15","passages":["על כן יצאתי לקראתך לשחר פניך ואמצאך "],"query":"020007015"},{"canonical":"Proverbs 7:16","passages":["מרבדים רבדתי ערשי חטבות אטון מצרים "],"query":"020007016"},{"canonical":"Proverbs 7:17","passages":["נפתי משכבי מר אהלים וקנמון "],"query":"020007017"},{"canonical":"Proverbs 7:18","passages":["לכה נרוה דדים עד הבקר נתעלסה באהבים "],"query":"020007018"},{"canonical":"Proverbs 7:19","passages":["כי אין האיש בביתו הלך בדרך מרחוק "],"query":"020007019"},{"canonical":"Proverbs 7:20","passages":["צרור הכסף לקח בידו ליום הכסא יבא ביתו "],"query":"020007020"},{"canonical":"Proverbs 7:21","passages":["הטתו ברב לקחה בחלק שפתיה תדיחנו "],"query":"020007021"},{"canonical":"Proverbs 7:22","passages":["הולך אחריה פתאם כשור אל טבח יבוא וכעכס אל מוסר או͏יל "],"query":"020007022"},{"canonical":"Proverbs 7:23","passages":["עד יפלח חץ כבדו כמהר צפור אל פח ולא ידע כי בנפשו הוא פ"],"query":"020007023"},{"canonical":"Proverbs 7:24","passages":["ועתה בנים שמעו לי והקשיבו לאמרי פי "],"query":"020007024"},{"canonical":"Proverbs 7:25","passages":["אל ישט אל דרכיה לבך אל תתע בנתיבותיה "],"query":"020007025"},{"canonical":"Proverbs 7:26","passages":["כי רבים חללים הפילה ועצמים כל הרגיה "],"query":"020007026"},{"canonical":"Proverbs 7:27","passages":["דרכי שאול ביתה ירדות אל חדרי מות פ"],"query":"020007027"}]}