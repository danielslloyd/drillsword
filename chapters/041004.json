{"query":"041004","verses":[{},{"canonical":"Mark 4:1","passages":["Καὶ πάλιν ἤρξατο διδάσκειν παρὰ τὴν θάλασσαν.  καὶ  ⸀συνάγεται πρὸς αὐτὸν ὄχλος  ⸀πλεῖστος,  ὥστε αὐτὸν  ⸂εἰς πλοῖον ἐμβάντα⸃  καθῆσθαι ἐν τῇ θαλάσσῃ,  καὶ πᾶς ὁ ὄχλος πρὸς τὴν θάλασσαν ἐπὶ τῆς γῆς  ⸀ἦσαν.  "],"query":"041004001"},{"canonical":"Mark 4:2","passages":["καὶ ἐδίδασκεν αὐτοὺς ἐν παραβολαῖς πολλά καὶ ἔλεγεν αὐτοῖς ἐν τῇ διδαχῇ αὐτοῦ·  "],"query":"041004002"},{"canonical":"Mark 4:3","passages":["Ἀκούετε.  ἰδοὺ ἐξῆλθεν ὁ  ⸀σπείρων σπεῖραι.  "],"query":"041004003"},{"canonical":"Mark 4:4","passages":["καὶ ἐγένετο ἐν τῷ σπείρειν ὃ μὲν ἔπεσεν παρὰ τὴν ὁδόν,  καὶ ἦλθεν τὰ πετεινὰ καὶ κατέφαγεν αὐτό.  "],"query":"041004004"},{"canonical":"Mark 4:5","passages":[" ⸂καὶ ἄλλο⸃  ἔπεσεν ἐπὶ τὸ πετρῶδες  ⸀ὅπου οὐκ εἶχεν γῆν πολλήν,  καὶ  ⸀εὐθὺς ἐξανέτειλεν διὰ τὸ μὴ ἔχειν βάθος γῆς·  "],"query":"041004005"},{"canonical":"Mark 4:6","passages":[" ⸂καὶ ὅτε ἀνέτειλεν ὁ ἥλιος⸃   ⸀ἐκαυματίσθη καὶ διὰ τὸ μὴ ἔχειν ῥίζαν ἐξηράνθη.  "],"query":"041004006"},{"canonical":"Mark 4:7","passages":["καὶ ἄλλο ἔπεσεν εἰς τὰς ἀκάνθας,  καὶ ἀνέβησαν αἱ ἄκανθαι καὶ συνέπνιξαν αὐτό,  καὶ καρπὸν οὐκ ἔδωκεν.  "],"query":"041004007"},{"canonical":"Mark 4:8","passages":["καὶ  ⸀ἄλλα ἔπεσεν εἰς τὴν γῆν τὴν καλήν,  καὶ ἐδίδου καρπὸν ἀναβαίνοντα καὶ  ⸀αὐξανόμενα,  καὶ ἔφερεν  ⸂ἓν τριάκοντα καὶ ἓν ἑξήκοντα καὶ ἓν⸃  ἑκατόν.  "],"query":"041004008"},{"canonical":"Mark 4:9","passages":["καὶ ἔλεγεν·   ⸂Ὃς ἔχει⸃  ὦτα ἀκούειν ἀκουέτω.  "],"query":"041004009"},{"canonical":"Mark 4:10","passages":[" ⸂Καὶ ὅτε⸃  ἐγένετο κατὰ μόνας,   ⸀ἠρώτων αὐτὸν οἱ περὶ αὐτὸν σὺν τοῖς δώδεκα  ⸂τὰς παραβολάς⸃.  "],"query":"041004010"},{"canonical":"Mark 4:11","passages":["καὶ ἔλεγεν αὐτοῖς·  Ὑμῖν  ⸂τὸ μυστήριον δέδοται⸃  τῆς βασιλείας τοῦ θεοῦ·  ἐκείνοις δὲ τοῖς ἔξω ἐν παραβολαῖς τὰ πάντα γίνεται,  "],"query":"041004011"},{"canonical":"Mark 4:12","passages":["ἵνα βλέποντες βλέπωσι καὶ μὴ ἴδωσιν,  καὶ ἀκούοντες ἀκούωσι καὶ μὴ συνιῶσιν,  μήποτε ἐπιστρέψωσιν καὶ ἀφεθῇ  ⸀αὐτοῖς.  "],"query":"041004012"},{"canonical":"Mark 4:13","passages":["Καὶ λέγει αὐτοῖς·  Οὐκ οἴδατε τὴν παραβολὴν ταύτην,  καὶ πῶς πάσας τὰς παραβολὰς γνώσεσθε;  "],"query":"041004013"},{"canonical":"Mark 4:14","passages":["ὁ σπείρων τὸν λόγον σπείρει.  "],"query":"041004014"},{"canonical":"Mark 4:15","passages":["οὗτοι δέ εἰσιν οἱ παρὰ τὴν ὁδὸν ὅπου σπείρεται ὁ λόγος,  καὶ ὅταν ἀκούσωσιν  ⸀εὐθὺς ἔρχεται ὁ Σατανᾶς καὶ αἴρει τὸν λόγον τὸν ἐσπαρμένον  ⸂εἰς αὐτούς⸃.  "],"query":"041004015"},{"canonical":"Mark 4:16","passages":["καὶ οὗτοί εἰσιν  ⸀ὁμοίως οἱ ἐπὶ τὰ πετρώδη σπειρόμενοι,  οἳ ὅταν ἀκούσωσιν τὸν λόγον  ⸀εὐθὺς μετὰ χαρᾶς λαμβάνουσιν αὐτόν,  "],"query":"041004016"},{"canonical":"Mark 4:17","passages":["καὶ οὐκ ἔχουσιν ῥίζαν ἐν ἑαυτοῖς ἀλλὰ πρόσκαιροί εἰσιν,  εἶτα γενομένης θλίψεως ἢ διωγμοῦ διὰ τὸν λόγον  ⸀εὐθὺς σκανδαλίζονται.  "],"query":"041004017"},{"canonical":"Mark 4:18","passages":["καὶ  ⸀ἄλλοι εἰσὶν οἱ εἰς τὰς ἀκάνθας σπειρόμενοι·   ⸂οὗτοί εἰσιν⸃  οἱ τὸν λόγον  ⸀ἀκούσαντες,  "],"query":"041004018"},{"canonical":"Mark 4:19","passages":["καὶ αἱ μέριμναι τοῦ  ⸀αἰῶνος καὶ ἡ ἀπάτη τοῦ πλούτου καὶ αἱ περὶ τὰ λοιπὰ ἐπιθυμίαι εἰσπορευόμεναι συμπνίγουσιν τὸν λόγον,  καὶ ἄκαρπος γίνεται.  "],"query":"041004019"},{"canonical":"Mark 4:20","passages":["καὶ  ⸀ἐκεῖνοί εἰσιν οἱ ἐπὶ τὴν γῆν τὴν καλὴν σπαρέντες,  οἵτινες ἀκούουσιν τὸν λόγον καὶ παραδέχονται καὶ καρποφοροῦσιν  ⸂ἓν τριάκοντα καὶ ἓν ἑξήκοντα καὶ ἓν⸃  ἑκατόν.  "],"query":"041004020"},{"canonical":"Mark 4:21","passages":["Καὶ ἔλεγεν  ⸀αὐτοῖς·  Μήτι  ⸂ἔρχεται ὁ λύχνος⸃  ἵνα ὑπὸ τὸν μόδιον τεθῇ ἢ ὑπὸ τὴν κλίνην,  οὐχ ἵνα ἐπὶ τὴν λυχνίαν  ⸀τεθῇ;  "],"query":"041004021"},{"canonical":"Mark 4:22","passages":["οὐ γάρ ἐστιν  ⸀κρυπτὸν ἐὰν μὴ  ⸀ἵνα φανερωθῇ,  οὐδὲ ἐγένετο ἀπόκρυφον ἀλλ’ ἵνα  ⸂ἔλθῃ εἰς φανερόν⸃.  "],"query":"041004022"},{"canonical":"Mark 4:23","passages":["εἴ τις ἔχει ὦτα ἀκούειν ἀκουέτω.  "],"query":"041004023"},{"canonical":"Mark 4:24","passages":["καὶ ἔλεγεν αὐτοῖς·  Βλέπετε τί ἀκούετε.  ἐν ᾧ μέτρῳ μετρεῖτε μετρηθήσεται ὑμῖν καὶ προστεθήσεται  ⸀ὑμῖν.  "],"query":"041004024"},{"canonical":"Mark 4:25","passages":["ὃς γὰρ  ⸀ἔχει,  δοθήσεται αὐτῷ·  καὶ ὃς οὐκ ἔχει,  καὶ  ⸀ὃ ἔχει ἀρθήσεται ἀπ’ αὐτοῦ.  "],"query":"041004025"},{"canonical":"Mark 4:26","passages":["Καὶ ἔλεγεν·  Οὕτως ἐστὶν ἡ βασιλεία τοῦ θεοῦ  ⸀ὡς ἄνθρωπος βάλῃ τὸν σπόρον ἐπὶ τῆς γῆς "],"query":"041004026"},{"canonical":"Mark 4:27","passages":["καὶ καθεύδῃ καὶ ἐγείρηται νύκτα καὶ ἡμέραν,  καὶ ὁ σπόρος  ⸀βλαστᾷ καὶ μηκύνηται ὡς οὐκ οἶδεν αὐτός.  "],"query":"041004027"},{"canonical":"Mark 4:28","passages":[" ⸀αὐτομάτη ἡ γῆ καρποφορεῖ,  πρῶτον χόρτον,   ⸂εἶτα στάχυν,  εἶτα⸃   ⸂πλήρης σῖτον⸃  ἐν τῷ στάχυϊ.  "],"query":"041004028"},{"canonical":"Mark 4:29","passages":["ὅταν δὲ  ⸀παραδοῖ ὁ καρπός,   ⸀εὐθὺς ἀποστέλλει τὸ δρέπανον,  ὅτι παρέστηκεν ὁ θερισμός.  "],"query":"041004029"},{"canonical":"Mark 4:30","passages":["Καὶ ἔλεγεν·   ⸀Πῶς ὁμοιώσωμεν τὴν βασιλείαν τοῦ θεοῦ,  ἢ ἐν  ⸀τίνι  ⸂αὐτὴν παραβολῇ θῶμεν⸃;  "],"query":"041004030"},{"canonical":"Mark 4:31","passages":["ὡς  ⸀κόκκῳ σινάπεως,  ὃς ὅταν σπαρῇ ἐπὶ τῆς γῆς,   ⸂μικρότερον ὂν⸃  πάντων τῶν  ⸀σπερμάτων τῶν ἐπὶ τῆς γῆς—  "],"query":"041004031"},{"canonical":"Mark 4:32","passages":["καὶ ὅταν σπαρῇ,  ἀναβαίνει καὶ γίνεται  ⸂μεῖζον πάντων τῶν λαχάνων⸃  καὶ ποιεῖ κλάδους μεγάλους,  ὥστε δύνασθαι ὑπὸ τὴν σκιὰν αὐτοῦ τὰ πετεινὰ τοῦ οὐρανοῦ κατασκηνοῦν.  "],"query":"041004032"},{"canonical":"Mark 4:33","passages":["Καὶ τοιαύταις παραβολαῖς πολλαῖς ἐλάλει αὐτοῖς τὸν λόγον,  καθὼς ἠδύναντο ἀκούειν·  "],"query":"041004033"},{"canonical":"Mark 4:34","passages":["χωρὶς δὲ παραβολῆς οὐκ ἐλάλει αὐτοῖς,  κατ’ ἰδίαν δὲ τοῖς  ⸂ἰδίοις μαθηταῖς⸃  ἐπέλυεν πάντα.  "],"query":"041004034"},{"canonical":"Mark 4:35","passages":["Καὶ λέγει αὐτοῖς ἐν ἐκείνῃ τῇ ἡμέρᾳ ὀψίας γενομένης·  Διέλθωμεν εἰς τὸ πέραν.  "],"query":"041004035"},{"canonical":"Mark 4:36","passages":["καὶ ἀφέντες τὸν ὄχλον παραλαμβάνουσιν αὐτὸν ὡς ἦν ἐν τῷ πλοίῳ,  καὶ ἄλλα  ⸀πλοῖα ἦν μετ’ αὐτοῦ.  "],"query":"041004036"},{"canonical":"Mark 4:37","passages":["καὶ γίνεται λαῖλαψ  ⸂μεγάλη ἀνέμου⸃,   ⸂καὶ τὰ⸃  κύματα ἐπέβαλλεν εἰς τὸ πλοῖον,  ὥστε  ⸂ἤδη γεμίζεσθαι τὸ πλοῖον⸃.  "],"query":"041004037"},{"canonical":"Mark 4:38","passages":["καὶ  ⸂αὐτὸς ἦν⸃   ⸀ἐν τῇ πρύμνῃ ἐπὶ τὸ προσκεφάλαιον καθεύδων·  καὶ  ⸀ἐγείρουσιν αὐτὸν καὶ λέγουσιν αὐτῷ·  Διδάσκαλε,  οὐ μέλει σοι ὅτι ἀπολλύμεθα;  "],"query":"041004038"},{"canonical":"Mark 4:39","passages":["καὶ διεγερθεὶς ἐπετίμησεν τῷ ἀνέμῳ καὶ εἶπεν τῇ θαλάσσῃ·  Σιώπα,  πεφίμωσο.  καὶ ἐκόπασεν ὁ ἄνεμος,  καὶ ἐγένετο γαλήνη μεγάλη.  "],"query":"041004039"},{"canonical":"Mark 4:40","passages":["καὶ εἶπεν αὐτοῖς·  Τί δειλοί ἐστε;   ⸀οὔπω ἔχετε πίστιν;  "],"query":"041004040"},{"canonical":"Mark 4:41","passages":["καὶ ἐφοβήθησαν φόβον μέγαν,  καὶ ἔλεγον πρὸς ἀλλήλους·  Τίς ἄρα οὗτός ἐστιν ὅτι καὶ ὁ ἄνεμος καὶ ἡ θάλασσα  ⸀ὑπακούει αὐτῷ;  "],"query":"041004041"}]}