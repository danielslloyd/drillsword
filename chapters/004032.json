{"query":"004032","verses":[{},{"canonical":"Numbers 32:1","passages":["ומקנה רב היה לבני ראובן ולבני גד עצום מאד ויראו את ארץ יעזר ואת ארץ גלעד והנה המקום מקום מקנה "],"query":"004032001"},{"canonical":"Numbers 32:2","passages":["ויבאו בני גד ובני ראובן ויאמרו אל משה ואל אלעזר הכהן ואל נשיאי העדה לאמר "],"query":"004032002"},{"canonical":"Numbers 32:3","passages":["עטרות ודיבן ויעזר ונמרה וחשבון ואלעלה ושבם ונבו ובען "],"query":"004032003"},{"canonical":"Numbers 32:4","passages":["הארץ אשר הכה יהוה לפני עדת ישראל ארץ מקנה הוא ולעבדיך מקנה  ס "],"query":"004032004"},{"canonical":"Numbers 32:5","passages":["ויאמרו אם מצאנו חן בעיניך יתן את הארץ הזאת לעבדיך לאחזה אל תעברנו את הירדן "],"query":"004032005"},{"canonical":"Numbers 32:6","passages":["ויאמר משה לבני גד ולבני ראובן האחיכם יבאו למלחמה ואתם תשבו פה "],"query":"004032006"},{"canonical":"Numbers 32:7","passages":["ולמה תניאון את לב בני ישראל מעבר אל הארץ אשר נתן להם יהוה "],"query":"004032007"},{"canonical":"Numbers 32:8","passages":["כה עשו אבתיכם בשלחי אתם מקדש ברנע לראות את הארץ "],"query":"004032008"},{"canonical":"Numbers 32:9","passages":["ויעלו עד נחל אשכול ויראו את הארץ ויניאו את לב בני ישראל לבלתי בא אל הארץ אשר נתן להם יהוה "],"query":"004032009"},{"canonical":"Numbers 32:10","passages":["ויחר אף יהוה ביום ההוא וישבע לאמר "],"query":"004032010"},{"canonical":"Numbers 32:11","passages":["אם יראו האנשים העלים ממצרים מבן עשרים שנה ומעלה את האדמה אשר נשבעתי לאברהם ליצחק וליעקב כי לא מלאו אחרי "],"query":"004032011"},{"canonical":"Numbers 32:12","passages":["בלתי כלב בן יפנה הקנזי ויהושע בן נון כי מלאו אחרי יהוה "],"query":"004032012"},{"canonical":"Numbers 32:13","passages":["ויחר אף יהוה בישראל וינעם במדבר ארבעים שנה עד תם כל הדור העשה הרע בעיני יהוה "],"query":"004032013"},{"canonical":"Numbers 32:14","passages":["והנה קמתם תחת אבתיכם תרבות אנשים חטאים לספות עוד על חרון אף יהוה אל ישראל "],"query":"004032014"},{"canonical":"Numbers 32:15","passages":["כי תשובן מאחריו ויסף עוד להניחו במדבר ושחתם לכל העם הזה  ס "],"query":"004032015"},{"canonical":"Numbers 32:16","passages":["ויגשו אליו ויאמרו גדרת צאן נבנה למקננו פה וערים לטפנו "],"query":"004032016"},{"canonical":"Numbers 32:17","passages":["ואנחנו נחלץ חשים לפני בני ישראל עד אשר אם הביאנם אל מקומם וישב טפנו בערי המבצר מפני ישבי הארץ "],"query":"004032017"},{"canonical":"Numbers 32:18","passages":["לא נשוב אל בתינו עד התנחל בני ישראל איש נחלתו "],"query":"004032018"},{"canonical":"Numbers 32:19","passages":["כי לא ננחל אתם מעבר לירדן והלאה כי באה נחלתנו אלינו מעבר הירדן מזרחה פ"],"query":"004032019"},{"canonical":"Numbers 32:20","passages":["ויאמר אליהם משה אם תעשון את הדבר הזה אם תחלצו לפני יהוה למלחמה "],"query":"004032020"},{"canonical":"Numbers 32:21","passages":["ועבר לכם כל חלוץ את הירדן לפני יהוה עד הורישו את איביו מפניו "],"query":"004032021"},{"canonical":"Numbers 32:22","passages":["ונכבשה הארץ לפני יהוה ואחר תשבו והייתם נקיים מיהוה ומישראל והיתה הארץ הזאת לכם לאחזה לפני יהוה "],"query":"004032022"},{"canonical":"Numbers 32:23","passages":["ואם לא תעשון כן הנה חטאתם ליהוה ודעו חטאתכם אשר תמצא אתכם "],"query":"004032023"},{"canonical":"Numbers 32:24","passages":["בנו לכם ערים לטפכם וגדרת לצנאכם והיצא מפיכם תעשו "],"query":"004032024"},{"canonical":"Numbers 32:25","passages":["ויאמר בני גד ובני ראובן אל משה לאמר עבדיך יעשו כאשר אדני מצוה "],"query":"004032025"},{"canonical":"Numbers 32:26","passages":["טפנו נשינו מקננו וכל בהמתנו יהיו שם בערי הגלעד "],"query":"004032026"},{"canonical":"Numbers 32:27","passages":["ועבדיך יעברו כל חלוץ צבא לפני יהוה למלחמה כאשר אדני דבר "],"query":"004032027"},{"canonical":"Numbers 32:28","passages":["ויצו להם משה את אלעזר הכהן ואת יהושע בן נון ואת ראשי אבות המטות לבני ישראל "],"query":"004032028"},{"canonical":"Numbers 32:29","passages":["ויאמר משה אלהם אם יעברו בני גד ובני ראובן אתכם את הירדן כל חלוץ למלחמה לפני יהוה ונכבשה הארץ לפניכם ונתתם להם את ארץ הגלעד לאחזה "],"query":"004032029"},{"canonical":"Numbers 32:30","passages":["ואם לא י͏עברו חלוצים אתכם ונאחזו בתככם בארץ כנען "],"query":"004032030"},{"canonical":"Numbers 32:31","passages":["ויענו בני גד ובני ראובן לאמר את אשר דבר יהוה אל עבדיך כן נעשה "],"query":"004032031"},{"canonical":"Numbers 32:32","passages":["נחנו נעבר חלוצים לפני יהוה ארץ כנען ואתנו אחזת נחלתנו מעבר לירדן "],"query":"004032032"},{"canonical":"Numbers 32:33","passages":["ויתן להם משה לבני גד ולבני ראובן ולחצי שבט מנשה בן יוסף את ממלכת סיחן מלך האמרי ואת ממלכת עוג מלך הבשן הארץ לעריה בגבלת ערי הארץ סביב "],"query":"004032033"},{"canonical":"Numbers 32:34","passages":["ויבנו בני גד את דיבן ואת עטרת ואת ערער "],"query":"004032034"},{"canonical":"Numbers 32:35","passages":["ואת עטרת שופן ואת יעזר ויגבהה "],"query":"004032035"},{"canonical":"Numbers 32:36","passages":["ואת בית נמרה ואת בית הרן ערי מבצר וגדרת צאן "],"query":"004032036"},{"canonical":"Numbers 32:37","passages":["ובני ראובן בנו את חשבון ואת אלעלא ואת קריתים "],"query":"004032037"},{"canonical":"Numbers 32:38","passages":["ואת נבו ואת בעל מעון מוסבת שם ואת שבמה ויקראו בשמת את שמות הערים אשר בנו "],"query":"004032038"},{"canonical":"Numbers 32:39","passages":["וילכו בני מכיר בן מנשה גלעדה וילכדה ויורש את האמרי אשר בה "],"query":"004032039"},{"canonical":"Numbers 32:40","passages":["ויתן משה את הגלעד למכיר בן מנשה וישב בה "],"query":"004032040"},{"canonical":"Numbers 32:41","passages":["ויאיר בן מנשה הלך וילכד את חותיהם ויקרא אתהן חות יאיר "],"query":"004032041"},{"canonical":"Numbers 32:42","passages":["ונבח הלך וילכד את קנת ואת בנתיה ויקרא לה נבח בשמו פ"],"query":"004032042"}]}