{"query":"024043","verses":[{},{"canonical":"Jeremiah 43:1","passages":["ויהי ככלות ירמיהו לדבר אל כל העם את כל דברי יהוה אלהיהם אשר שלחו יהוה אלהיהם אליהם את כל הדברים האלה  ס "],"query":"024043001"},{"canonical":"Jeremiah 43:2","passages":["ויאמר עזריה בן הושעיה ויוחנן בן קרח וכל האנשים הזדים אמרים אל ירמיהו שקר אתה מדבר לא שלחך יהוה אלהינו לאמר לא תבאו מצרים לגור שם "],"query":"024043002"},{"canonical":"Jeremiah 43:3","passages":["כי ברוך בן נריה מסית אתך בנו למען תת אתנו ביד הכשדים להמית אתנו ולהגלות אתנו בבל "],"query":"024043003"},{"canonical":"Jeremiah 43:4","passages":["ולא שמע יוחנן בן קרח וכל שרי החילים וכל העם בקול יהוה לשבת בארץ יהודה "],"query":"024043004"},{"canonical":"Jeremiah 43:5","passages":["ויקח יוחנן בן קרח וכל שרי החילים את כל שארית יהודה אשר שבו מכל הגוים אשר נדחו שם לגור בארץ יהודה "],"query":"024043005"},{"canonical":"Jeremiah 43:6","passages":["את הגברים ואת הנשים ואת הטף ואת בנות המלך ואת כל הנפש אשר הניח נבוזראדן רב טבחים את גדליהו בן אחיקם בן שפן ואת ירמיהו הנביא ואת ברוך בן נריהו "],"query":"024043006"},{"canonical":"Jeremiah 43:7","passages":["ויבאו ארץ מצרים כי לא שמעו בקול יהוה ויבאו עד תחפנחס  ס "],"query":"024043007"},{"canonical":"Jeremiah 43:8","passages":["ויהי דבר יהוה אל ירמיהו בתחפנחס לאמר "],"query":"024043008"},{"canonical":"Jeremiah 43:9","passages":["קח בידך אבנים גדלות וטמנתם במלט במלבן אשר בפתח בית פרעה בתחפנחס לעיני אנשים יהודים "],"query":"024043009"},{"canonical":"Jeremiah 43:10","passages":["ואמרת אליהם כה אמר יהוה צבאות אלהי ישראל הנני שלח ולקחתי את נבוכדראצר מלך בבל עבדי ושמתי כסאו ממעל לאבנים האלה אשר טמנתי ונטה את שפרירו עליהם "],"query":"024043010"},{"canonical":"Jeremiah 43:11","passages":["ובא והכה את ארץ מצרים אשר למות למות ואשר לשבי לשבי ואשר לחרב לחרב "],"query":"024043011"},{"canonical":"Jeremiah 43:12","passages":["והצתי אש בבתי אלהי מצרים ושרפם ושבם ועטה את ארץ מצרים כאשר יעטה הרעה את בגדו ויצא משם בשלום "],"query":"024043012"},{"canonical":"Jeremiah 43:13","passages":["ושבר את מצבות בית שמש אשר בארץ מצרים ואת בתי אלהי מצרים ישרף באש  ס "],"query":"024043013"}]}