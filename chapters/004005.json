{"query":"004005","verses":[{},{"canonical":"Numbers 5:1","passages":["וידבר יהוה אל משה לאמר "],"query":"004005001"},{"canonical":"Numbers 5:2","passages":["צו את בני ישראל וישלחו מן המחנה כל צרוע וכל זב וכל טמא לנפש "],"query":"004005002"},{"canonical":"Numbers 5:3","passages":["מזכר עד נקבה תשלחו אל מחוץ למחנה תשלחום ולא יטמאו את מחניהם אשר אני שכן בתוכם "],"query":"004005003"},{"canonical":"Numbers 5:4","passages":["ויעשו כן בני ישראל וישלחו אותם אל מחוץ למחנה כאשר דבר יהוה אל משה כן עשו בני ישראל פ"],"query":"004005004"},{"canonical":"Numbers 5:5","passages":["וידבר יהוה אל משה לאמר "],"query":"004005005"},{"canonical":"Numbers 5:6","passages":["דבר אל בני ישראל איש או אשה כי יעשו מכל חטאת האדם למעל מעל ביהוה ואשמה הנפש ההוא "],"query":"004005006"},{"canonical":"Numbers 5:7","passages":["והתודו את חטאתם אשר עשו והשיב את אשמו בראשו וחמישתו יסף עליו ונתן לאשר אשם לו "],"query":"004005007"},{"canonical":"Numbers 5:8","passages":["ואם אין לאיש גאל להשיב האשם אליו האשם המושב ליהוה לכהן מלבד איל הכפרים אשר יכפר בו עליו "],"query":"004005008"},{"canonical":"Numbers 5:9","passages":["וכל תרומה לכל קדשי בני ישראל אשר יקריבו לכהן לו יהיה "],"query":"004005009"},{"canonical":"Numbers 5:10","passages":["ואיש את קדשיו לו יהיו איש אשר יתן לכהן לו יהיה פ"],"query":"004005010"},{"canonical":"Numbers 5:11","passages":["וידבר יהוה אל משה לאמר "],"query":"004005011"},{"canonical":"Numbers 5:12","passages":["דבר אל בני ישראל ואמרת אלהם איש איש כי תשטה אשתו ומעלה בו מעל "],"query":"004005012"},{"canonical":"Numbers 5:13","passages":["ושכב איש אתה שכבת זרע ונעלם מעיני אישה ונסתרה והיא נטמאה ועד אין בה והוא לא נתפשה "],"query":"004005013"},{"canonical":"Numbers 5:14","passages":["ועבר עליו רוח קנאה וקנא את אשתו והוא נטמאה או עבר עליו רוח קנאה וקנא את אשתו והיא לא נטמאה "],"query":"004005014"},{"canonical":"Numbers 5:15","passages":["והביא האיש את אשתו אל הכהן והביא את קרבנה עליה עשירת האיפה קמח שערים לא יצק עליו שמן ולא יתן עליו לבנה כי מנחת קנאת הוא מנחת זכרון מזכרת עון "],"query":"004005015"},{"canonical":"Numbers 5:16","passages":["והקריב אתה הכהן והעמדה לפני יהוה "],"query":"004005016"},{"canonical":"Numbers 5:17","passages":["ולקח הכהן מים קדשים בכלי חרש ומן העפר אשר יהיה בקרקע המשכן יקח הכהן ונתן אל המים "],"query":"004005017"},{"canonical":"Numbers 5:18","passages":["והעמיד הכהן את האשה לפני יהוה ופרע את ראש האשה ונתן על כפיה את מנחת הזכרון מנחת קנאת הוא וביד הכהן יהיו מי המרים המאררים "],"query":"004005018"},{"canonical":"Numbers 5:19","passages":["והשביע אתה הכהן ואמר אל האשה אם לא שכב איש אתך ואם לא שטית טמאה תחת אישך הנקי ממי המרים המאררים האלה "],"query":"004005019"},{"canonical":"Numbers 5:20","passages":["ואת כי שטית תחת אישך וכי נטמאת ויתן איש בך את שכבתו מבלעדי אישך "],"query":"004005020"},{"canonical":"Numbers 5:21","passages":["והשביע הכהן את האשה בשבעת האלה ואמר הכהן לאשה יתן יהוה אותך לאלה ולשבעה בתוך עמך בתת יהוה את ירכך נפלת ואת בטנך צבה "],"query":"004005021"},{"canonical":"Numbers 5:22","passages":["ובאו המים המאררים האלה במעיך לצבות בטן ולנפל ירך ואמרה האשה אמן אמן "],"query":"004005022"},{"canonical":"Numbers 5:23","passages":["וכתב את האלת האלה הכהן בספר ומחה אל מי המרים "],"query":"004005023"},{"canonical":"Numbers 5:24","passages":["והשקה את האשה את מי המרים המאררים ובאו בה המים המאררים למרים "],"query":"004005024"},{"canonical":"Numbers 5:25","passages":["ולקח הכהן מיד האשה את מנחת הקנאת והניף את המנחה לפני יהוה והקריב אתה אל המזבח "],"query":"004005025"},{"canonical":"Numbers 5:26","passages":["וקמץ הכהן מן המנחה את אזכרתה והקטיר המזבחה ואחר ישקה את האשה את המים "],"query":"004005026"},{"canonical":"Numbers 5:27","passages":["והשקה את המים והיתה אם נטמאה ותמעל מעל באישה ובאו בה המים המא͏ררים למרים וצבתה בטנה ונפלה ירכה והיתה האשה לאלה בקרב עמה "],"query":"004005027"},{"canonical":"Numbers 5:28","passages":["ואם לא נטמאה האשה וטהרה הוא ונקתה ונזרעה זרע "],"query":"004005028"},{"canonical":"Numbers 5:29","passages":["זאת תורת הקנאת אשר תשטה אשה תחת אישה ונטמאה "],"query":"004005029"},{"canonical":"Numbers 5:30","passages":["או איש אשר תעבר עליו רוח קנאה וקנא את אשתו והעמיד את האשה לפני יהוה ועשה לה הכהן את כל התורה הזאת "],"query":"004005030"},{"canonical":"Numbers 5:31","passages":["ונקה האיש מעון והאשה ההוא תשא את עונה פ"],"query":"004005031"}]}