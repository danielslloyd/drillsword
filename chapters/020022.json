{"query":"020022","verses":[{},{"canonical":"Proverbs 22:1","passages":["נבחר שם מעשר רב מכסף ומזהב חן טוב "],"query":"020022001"},{"canonical":"Proverbs 22:2","passages":["עשיר ורש נפגשו עשה כלם יהוה "],"query":"020022002"},{"canonical":"Proverbs 22:3","passages":["ערום ראה רעה ונסתר ופתיים עברו ונענשו "],"query":"020022003"},{"canonical":"Proverbs 22:4","passages":["עקב ענוה יראת יהוה עשר וכבוד וחיים "],"query":"020022004"},{"canonical":"Proverbs 22:5","passages":["צנים פחים בדרך עקש שומר נפשו ירחק מהם "],"query":"020022005"},{"canonical":"Proverbs 22:6","passages":["חנך לנער על פי דרכו גם כי יזקין לא יסור ממנה "],"query":"020022006"},{"canonical":"Proverbs 22:7","passages":["עשיר ברשים ימשול ועבד לוה לאיש מלוה "],"query":"020022007"},{"canonical":"Proverbs 22:8","passages":["זורע עולה יקצר און ושבט עברתו יכלה "],"query":"020022008"},{"canonical":"Proverbs 22:9","passages":["טוב עין הוא יברך כי נתן מלחמו לדל "],"query":"020022009"},{"canonical":"Proverbs 22:10","passages":["גרש לץ ויצא מדון וישבת דין וקלון "],"query":"020022010"},{"canonical":"Proverbs 22:11","passages":["אהב טהר לב חן שפתיו רעהו מלך "],"query":"020022011"},{"canonical":"Proverbs 22:12","passages":["עיני יהוה נצרו דעת ויסלף דברי בגד "],"query":"020022012"},{"canonical":"Proverbs 22:13","passages":["אמר עצל ארי בחוץ בתוך רחבות ארצח "],"query":"020022013"},{"canonical":"Proverbs 22:14","passages":["שוחה עמקה פי זרות זעום יהוה יפל שם "],"query":"020022014"},{"canonical":"Proverbs 22:15","passages":["אולת קשורה בלב נער שבט מוסר ירחיקנה ממנו "],"query":"020022015"},{"canonical":"Proverbs 22:16","passages":["עשק דל להרבות לו נתן לעשיר אך למחסור "],"query":"020022016"},{"canonical":"Proverbs 22:17","passages":["הט אזנך ושמע דברי חכמים ולבך תשית לדעתי "],"query":"020022017"},{"canonical":"Proverbs 22:18","passages":["כי נעים כי תשמרם בבטנך יכנו יחדו על שפתיך "],"query":"020022018"},{"canonical":"Proverbs 22:19","passages":["להיות ביהוה מבטחך הודעתיך היום אף אתה "],"query":"020022019"},{"canonical":"Proverbs 22:20","passages":["הלא כתבתי לך שלישים במועצת ודעת "],"query":"020022020"},{"canonical":"Proverbs 22:21","passages":["להודיעך קשט אמרי אמת להשיב אמרים אמת לשלחיך פ"],"query":"020022021"},{"canonical":"Proverbs 22:22","passages":["אל תגזל דל כי דל הוא ואל תדכא עני בשער "],"query":"020022022"},{"canonical":"Proverbs 22:23","passages":["כי יהוה יריב ריבם וקבע את קבעיהם נפש "],"query":"020022023"},{"canonical":"Proverbs 22:24","passages":["אל תתרע את בעל אף ואת איש חמות לא תבוא "],"query":"020022024"},{"canonical":"Proverbs 22:25","passages":["פן תאלף ארחתיו ולקחת מוקש לנפשך "],"query":"020022025"},{"canonical":"Proverbs 22:26","passages":["אל תהי בתקעי כף בערבים משאות "],"query":"020022026"},{"canonical":"Proverbs 22:27","passages":["אם אין לך לשלם למה יקח משכבך מתחתיך "],"query":"020022027"},{"canonical":"Proverbs 22:28","passages":["אל תסג גבול עולם אשר עשו אבותיך "],"query":"020022028"},{"canonical":"Proverbs 22:29","passages":["חזית איש מהיר במלאכתו לפני מלכים יתיצב בל יתיצב לפני חשכים פ"],"query":"020022029"}]}