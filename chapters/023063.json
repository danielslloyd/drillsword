{"query":"023063","verses":[{},{"canonical":"Isaiah 63:1","passages":["מי זה בא מאדום חמוץ בגדים מבצרה זה הדור בלבושו צעה ברב כחו אני מדבר בצדקה רב להושיע "],"query":"023063001"},{"canonical":"Isaiah 63:2","passages":["מדוע אדם ללבושך ובגדיך כדרך בגת "],"query":"023063002"},{"canonical":"Isaiah 63:3","passages":["פורה דרכתי לבדי ומעמים אין איש אתי ואדרכם באפי וארמסם בחמתי ויז נצחם על בגדי וכל מלבושי אגאלתי "],"query":"023063003"},{"canonical":"Isaiah 63:4","passages":["כי יום נקם בלבי ושנת גאולי באה "],"query":"023063004"},{"canonical":"Isaiah 63:5","passages":["ואביט ואין עזר ואשתומם ואין סומך ותושע לי זרעי וחמתי היא סמכתני "],"query":"023063005"},{"canonical":"Isaiah 63:6","passages":["ואבוס עמים באפי ואשכרם בחמתי ואוריד לארץ נצחם  ס "],"query":"023063006"},{"canonical":"Isaiah 63:7","passages":["חסדי יהוה אזכיר תהלת יהוה כעל כל אשר גמלנו יהוה ורב טוב לבית ישראל אשר גמלם כרחמיו וכרב חסדיו "],"query":"023063007"},{"canonical":"Isaiah 63:8","passages":["ויאמר אך עמי המה בנים לא ישקרו ויהי להם למושיע "],"query":"023063008"},{"canonical":"Isaiah 63:9","passages":["בכל צרתם לו צר ומלאך פניו הושיעם באהבתו ובחמלתו הוא גאלם וינטלם וינשאם כל ימי עולם "],"query":"023063009"},{"canonical":"Isaiah 63:10","passages":["והמה מרו ועצבו את רוח קדשו ויהפך להם לאויב הוא נלחם בם "],"query":"023063010"},{"canonical":"Isaiah 63:11","passages":["ויזכר ימי עולם משה עמו איה המעלם מים את רעי צאנו איה השם בקרבו את רוח קדשו "],"query":"023063011"},{"canonical":"Isaiah 63:12","passages":["מוליך לימין משה זרוע תפארתו בוקע מים מפניהם לעשות לו שם עולם "],"query":"023063012"},{"canonical":"Isaiah 63:13","passages":["מוליכם בתהמות כסוס במדבר לא יכשלו "],"query":"023063013"},{"canonical":"Isaiah 63:14","passages":["כבהמה בבקעה תרד רוח יהוה תניחנו כן נהגת עמך לעשות לך שם תפארת "],"query":"023063014"},{"canonical":"Isaiah 63:15","passages":["הבט משמים וראה מזבל קדשך ותפארתך איה קנא͏תך וגבורתך המון מעיך ורחמיך אלי התאפקו "],"query":"023063015"},{"canonical":"Isaiah 63:16","passages":["כי אתה אבינו כי אברהם לא ידענו וישראל לא יכירנו אתה יהוה אבינו גאלנו מעולם שמך "],"query":"023063016"},{"canonical":"Isaiah 63:17","passages":["למה תתענו יהוה מדרכיך תקשיח לבנו מיראתך שוב למען עבדיך שבטי נחלתך "],"query":"023063017"},{"canonical":"Isaiah 63:18","passages":["למצער ירשו עם קדשך צרינו בוססו מקדשך "],"query":"023063018"},{"canonical":"Isaiah 63:19","passages":["היינו מעולם לא משלת בם לא נקרא שמך עליהם לוא קרעת שמים ירדת מפניך הרים נזלו "],"query":"023063019"}]}