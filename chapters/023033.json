{"query":"023033","verses":[{},{"canonical":"Isaiah 33:1","passages":["הוי שודד ואתה לא שדוד ובוגד ולא בגדו בו כהתמך שודד תושד כנלתך לבגד יבגדו בך  ס "],"query":"023033001"},{"canonical":"Isaiah 33:2","passages":["יהוה חננו לך קוינו היה זרעם לבקרים אף ישועתנו בעת צרה "],"query":"023033002"},{"canonical":"Isaiah 33:3","passages":["מקול המון נדדו עמים מרוממתך נפצו גוים "],"query":"023033003"},{"canonical":"Isaiah 33:4","passages":["ואסף שללכם אסף החסיל כמשק גבים שוקק בו "],"query":"023033004"},{"canonical":"Isaiah 33:5","passages":["נשגב יהוה כי שכן מרום מלא ציון משפט וצדקה "],"query":"023033005"},{"canonical":"Isaiah 33:6","passages":["והיה אמונת עתיך חסן ישועת חכמת ודעת יראת יהוה היא אוצרו  ס "],"query":"023033006"},{"canonical":"Isaiah 33:7","passages":["הן אראלם צעקו חצה מלאכי שלום מר יבכיון "],"query":"023033007"},{"canonical":"Isaiah 33:8","passages":["נשמו מסלות שבת עבר ארח הפר ברית מאס ערים לא חשב אנוש "],"query":"023033008"},{"canonical":"Isaiah 33:9","passages":["אבל אמללה ארץ החפיר לבנון קמל היה השרון כערבה ונער בשן וכרמל "],"query":"023033009"},{"canonical":"Isaiah 33:10","passages":["עתה אקום יאמר יהוה עתה ארומם עתה אנשא "],"query":"023033010"},{"canonical":"Isaiah 33:11","passages":["תהרו חשש תלדו קש רוחכם אש תאכלכם "],"query":"023033011"},{"canonical":"Isaiah 33:12","passages":["והיו עמים משרפות שיד קוצים כסוחים באש יצתו  ס "],"query":"023033012"},{"canonical":"Isaiah 33:13","passages":["שמעו רחוקים אשר עשיתי ודעו קרובים גברתי "],"query":"023033013"},{"canonical":"Isaiah 33:14","passages":["פחדו בציון חטאים אחזה רעדה חנפים מי יגור לנו אש אוכלה מי יגור לנו מוקדי עולם "],"query":"023033014"},{"canonical":"Isaiah 33:15","passages":["הלך צדקות ודבר מישרים מאס בבצע מעשקות נער כפיו מתמך בשחד אטם אזנו משמע דמים ועצם עיניו מראות בר͏ע "],"query":"023033015"},{"canonical":"Isaiah 33:16","passages":["הוא מרומים ישכן מצדות סלעים משגבו לחמו נתן מימיו נאמנים "],"query":"023033016"},{"canonical":"Isaiah 33:17","passages":["מלך ביפיו תחזינה עיניך תראינה ארץ מרחקים "],"query":"023033017"},{"canonical":"Isaiah 33:18","passages":["לבך יהגה אימה איה ספר איה שקל איה ספר את המגדלים "],"query":"023033018"},{"canonical":"Isaiah 33:19","passages":["את עם נועז לא תראה עם עמקי שפה משמוע נלעג לשון אין בינה "],"query":"023033019"},{"canonical":"Isaiah 33:20","passages":["חזה ציון קרית מועדנו עיניך תראינה ירושלם נוה שאנן אהל בל יצען בל יסע יתדתיו לנצח וכל חבליו בל ינתקו "],"query":"023033020"},{"canonical":"Isaiah 33:21","passages":["כי אם שם אדיר יהוה לנו מקום נהרים יארים רחבי ידים בל תלך בו אני שיט וצי אדיר לא יעברנו "],"query":"023033021"},{"canonical":"Isaiah 33:22","passages":["כי יהוה שפטנו יהוה מחקקנו יהוה מלכנו הוא יושיענו "],"query":"023033022"},{"canonical":"Isaiah 33:23","passages":["נטשו חבליך בל יחזקו כן תרנם בל פרשו נס אז חלק עד שלל מרבה פסחים בזזו בז "],"query":"023033023"},{"canonical":"Isaiah 33:24","passages":["ובל יאמר שכן חליתי העם הישב בה נשא עון "],"query":"023033024"}]}