{"query":"047005","verses":[{},{"canonical":"2 Corinthians 5:1","passages":["Οἴδαμεν γὰρ ὅτι ἐὰν ἡ ἐπίγειος ἡμῶν οἰκία τοῦ σκήνους καταλυθῇ,  οἰκοδομὴν ἐκ θεοῦ ἔχομεν οἰκίαν ἀχειροποίητον αἰώνιον ἐν τοῖς οὐρανοῖς.  "],"query":"047005001"},{"canonical":"2 Corinthians 5:2","passages":["καὶ γὰρ ἐν τούτῳ στενάζομεν,  τὸ οἰκητήριον ἡμῶν τὸ ἐξ οὐρανοῦ ἐπενδύσασθαι ἐπιποθοῦντες,  "],"query":"047005002"},{"canonical":"2 Corinthians 5:3","passages":[" ⸂εἴ γε⸃  καὶ  ⸀ἐνδυσάμενοι οὐ γυμνοὶ εὑρεθησόμεθα.  "],"query":"047005003"},{"canonical":"2 Corinthians 5:4","passages":["καὶ γὰρ οἱ ὄντες ἐν τῷ σκήνει στενάζομεν βαρούμενοι ἐφ’ ᾧ οὐ θέλομεν ἐκδύσασθαι ἀλλ’ ἐπενδύσασθαι,  ἵνα καταποθῇ τὸ θνητὸν ὑπὸ τῆς ζωῆς.  "],"query":"047005004"},{"canonical":"2 Corinthians 5:5","passages":["ὁ δὲ κατεργασάμενος ἡμᾶς εἰς αὐτὸ τοῦτο θεός,   ⸀ὁ δοὺς ἡμῖν τὸν ἀρραβῶνα τοῦ πνεύματος.  "],"query":"047005005"},{"canonical":"2 Corinthians 5:6","passages":["Θαρροῦντες οὖν πάντοτε καὶ εἰδότες ὅτι ἐνδημοῦντες ἐν τῷ σώματι ἐκδημοῦμεν ἀπὸ τοῦ κυρίου,  "],"query":"047005006"},{"canonical":"2 Corinthians 5:7","passages":["διὰ πίστεως γὰρ περιπατοῦμεν,  οὐ διὰ εἴδους—  "],"query":"047005007"},{"canonical":"2 Corinthians 5:8","passages":["θαρροῦμεν δὲ καὶ εὐδοκοῦμεν μᾶλλον ἐκδημῆσαι ἐκ τοῦ σώματος καὶ ἐνδημῆσαι πρὸς τὸν κύριον·  "],"query":"047005008"},{"canonical":"2 Corinthians 5:9","passages":["διὸ καὶ φιλοτιμούμεθα,  εἴτε ἐνδημοῦντες εἴτε ἐκδημοῦντες,  εὐάρεστοι αὐτῷ εἶναι.  "],"query":"047005009"},{"canonical":"2 Corinthians 5:10","passages":["τοὺς γὰρ πάντας ἡμᾶς φανερωθῆναι δεῖ ἔμπροσθεν τοῦ βήματος τοῦ Χριστοῦ,  ἵνα κομίσηται ἕκαστος τὰ διὰ τοῦ σώματος πρὸς ἃ ἔπραξεν,  εἴτε ἀγαθὸν εἴτε  ⸀φαῦλον.  "],"query":"047005010"},{"canonical":"2 Corinthians 5:11","passages":["Εἰδότες οὖν τὸν φόβον τοῦ κυρίου ἀνθρώπους πείθομεν,  θεῷ δὲ πεφανερώμεθα·  ἐλπίζω δὲ καὶ ἐν ταῖς συνειδήσεσιν ὑμῶν πεφανερῶσθαι.  "],"query":"047005011"},{"canonical":"2 Corinthians 5:12","passages":[" ⸀οὐ πάλιν ἑαυτοὺς συνιστάνομεν ὑμῖν,  ἀλλὰ ἀφορμὴν διδόντες ὑμῖν καυχήματος ὑπὲρ ἡμῶν,  ἵνα ἔχητε πρὸς τοὺς ἐν προσώπῳ καυχωμένους καὶ  ⸂μὴ ἐν⸃  καρδίᾳ.  "],"query":"047005012"},{"canonical":"2 Corinthians 5:13","passages":["εἴτε γὰρ ἐξέστημεν,  θεῷ·  εἴτε σωφρονοῦμεν,  ὑμῖν.  "],"query":"047005013"},{"canonical":"2 Corinthians 5:14","passages":["ἡ γὰρ ἀγάπη τοῦ Χριστοῦ συνέχει ἡμᾶς,  κρίναντας τοῦτο  ⸀ὅτι εἷς ὑπὲρ πάντων ἀπέθανεν·  ἄρα οἱ πάντες ἀπέθανον·  "],"query":"047005014"},{"canonical":"2 Corinthians 5:15","passages":["καὶ ὑπὲρ πάντων ἀπέθανεν ἵνα οἱ ζῶντες μηκέτι ἑαυτοῖς ζῶσιν ἀλλὰ τῷ ὑπὲρ αὐτῶν ἀποθανόντι καὶ ἐγερθέντι.  "],"query":"047005015"},{"canonical":"2 Corinthians 5:16","passages":["Ὥστε ἡμεῖς ἀπὸ τοῦ νῦν οὐδένα οἴδαμεν κατὰ σάρκα·   ⸀εἰ καὶ ἐγνώκαμεν κατὰ σάρκα Χριστόν,  ἀλλὰ νῦν οὐκέτι γινώσκομεν.  "],"query":"047005016"},{"canonical":"2 Corinthians 5:17","passages":["ὥστε εἴ τις ἐν Χριστῷ,  καινὴ κτίσις·  τὰ ἀρχαῖα παρῆλθεν,  ἰδοὺ γέγονεν  ⸀καινά·  "],"query":"047005017"},{"canonical":"2 Corinthians 5:18","passages":["τὰ δὲ πάντα ἐκ τοῦ θεοῦ τοῦ καταλλάξαντος ἡμᾶς ἑαυτῷ  ⸀διὰ Χριστοῦ καὶ δόντος ἡμῖν τὴν διακονίαν τῆς καταλλαγῆς,  "],"query":"047005018"},{"canonical":"2 Corinthians 5:19","passages":["ὡς ὅτι θεὸς ἦν ἐν Χριστῷ κόσμον καταλλάσσων ἑαυτῷ,  μὴ λογιζόμενος αὐτοῖς τὰ παραπτώματα αὐτῶν,  καὶ θέμενος ἐν ἡμῖν τὸν λόγον τῆς καταλλαγῆς.  "],"query":"047005019"},{"canonical":"2 Corinthians 5:20","passages":["ὑπὲρ Χριστοῦ οὖν πρεσβεύομεν ὡς τοῦ θεοῦ παρακαλοῦντος δι’ ἡμῶν·  δεόμεθα ὑπὲρ Χριστοῦ,  καταλλάγητε τῷ θεῷ.  "],"query":"047005020"},{"canonical":"2 Corinthians 5:21","passages":[" ⸀τὸν μὴ γνόντα ἁμαρτίαν ὑπὲρ ἡμῶν ἁμαρτίαν ἐποίησεν,  ἵνα ἡμεῖς γενώμεθα δικαιοσύνη θεοῦ ἐν αὐτῷ.  "],"query":"047005021"}]}