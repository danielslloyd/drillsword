{"query":"019069","verses":[{},{"canonical":"Psalm 69:1","passages":["למנצח על שושנים לדוד "],"query":"019069001"},{"canonical":"Psalm 69:2","passages":["הושיעני אלהים כי באו מים עד נפש "],"query":"019069002"},{"canonical":"Psalm 69:3","passages":["טבעתי ביון מצולה ואין מעמד באתי במעמקי מים ושבלת שטפתני "],"query":"019069003"},{"canonical":"Psalm 69:4","passages":["יגעתי בקראי נחר גרוני כלו עיני מיחל לאלהי "],"query":"019069004"},{"canonical":"Psalm 69:5","passages":["רבו משערות ראשי שנאי חנם עצמו מצמיתי איבי שקר אשר לא גזלתי אז אשיב "],"query":"019069005"},{"canonical":"Psalm 69:6","passages":["אלהים אתה ידעת לאולתי ואשמותי ממך לא נכחדו "],"query":"019069006"},{"canonical":"Psalm 69:7","passages":["אל יבשו בי קויך אדני יהוה צבאות אל יכלמו בי מבקשיך אלהי ישראל "],"query":"019069007"},{"canonical":"Psalm 69:8","passages":["כי עליך נשאתי חרפה כסתה כלמה פני "],"query":"019069008"},{"canonical":"Psalm 69:9","passages":["מוזר הייתי לאחי ונכרי לבני אמי "],"query":"019069009"},{"canonical":"Psalm 69:10","passages":["כי קנאת ביתך אכלתני וחרפות חורפיך נפלו עלי "],"query":"019069010"},{"canonical":"Psalm 69:11","passages":["ואבכה בצום נפשי ותהי לחרפות לי "],"query":"019069011"},{"canonical":"Psalm 69:12","passages":["ואתנה לבושי שק ואהי להם למשל "],"query":"019069012"},{"canonical":"Psalm 69:13","passages":["ישיחו בי ישבי שער ונגינות שותי שכר "],"query":"019069013"},{"canonical":"Psalm 69:14","passages":["ואני תפלתי לך יהוה עת רצון אלהים ברב חסדך ענני באמת ישעך "],"query":"019069014"},{"canonical":"Psalm 69:15","passages":["הצילני מטיט ואל אטבעה אנצלה משנאי וממעמקי מים "],"query":"019069015"},{"canonical":"Psalm 69:16","passages":["אל תשטפני שבלת מים ואל תבלעני מצולה ואל תאטר עלי באר פיה "],"query":"019069016"},{"canonical":"Psalm 69:17","passages":["ענני יהוה כי טוב חסדך כרב רחמיך פנה אלי "],"query":"019069017"},{"canonical":"Psalm 69:18","passages":["ואל תסתר פניך מעבדך כי צר לי מהר ענני "],"query":"019069018"},{"canonical":"Psalm 69:19","passages":["קרבה אל נפשי גאלה למען איבי פדני "],"query":"019069019"},{"canonical":"Psalm 69:20","passages":["אתה ידעת חרפתי ובשתי וכלמתי נגדך כל צוררי "],"query":"019069020"},{"canonical":"Psalm 69:21","passages":["חרפה שברה לבי ואנושה ואקוה לנוד ואין ולמנחמים ולא מצאתי "],"query":"019069021"},{"canonical":"Psalm 69:22","passages":["ויתנו בברותי ראש ולצמאי ישקוני חמץ "],"query":"019069022"},{"canonical":"Psalm 69:23","passages":["יהי שלחנם לפניהם לפח ולשלומים למוקש "],"query":"019069023"},{"canonical":"Psalm 69:24","passages":["תחשכנה עיניהם מראות ומתניהם תמיד המעד "],"query":"019069024"},{"canonical":"Psalm 69:25","passages":["שפך עליהם זעמך וחרון אפך ישיגם "],"query":"019069025"},{"canonical":"Psalm 69:26","passages":["תהי טירתם נשמה באהליהם אל יהי ישב "],"query":"019069026"},{"canonical":"Psalm 69:27","passages":["כי אתה אשר הכית רדפו ואל מכאוב חלליך יספרו "],"query":"019069027"},{"canonical":"Psalm 69:28","passages":["תנה עון על עונם ואל יבאו בצדקתך "],"query":"019069028"},{"canonical":"Psalm 69:29","passages":["ימחו מספר חיים ועם צדיקים אל יכתבו "],"query":"019069029"},{"canonical":"Psalm 69:30","passages":["ואני עני וכואב ישועתך אלהים תשגבני "],"query":"019069030"},{"canonical":"Psalm 69:31","passages":["אהללה שם אלהים בשיר ואגדלנו בתודה "],"query":"019069031"},{"canonical":"Psalm 69:32","passages":["ותיטב ליהוה משור פר מקרן מפריס "],"query":"019069032"},{"canonical":"Psalm 69:33","passages":["ראו ענוים ישמחו דרשי אלהים ויחי לבבכם "],"query":"019069033"},{"canonical":"Psalm 69:34","passages":["כי שמע אל אביונים יהוה ואת אסיריו לא בזה "],"query":"019069034"},{"canonical":"Psalm 69:35","passages":["יהללוהו שמים וארץ ימים וכל רמש בם "],"query":"019069035"},{"canonical":"Psalm 69:36","passages":["כי אלהים יושיע ציון ויבנה ערי יהודה וישבו שם וירשוה "],"query":"019069036"},{"canonical":"Psalm 69:37","passages":["וזרע עבדיו ינחלוה ואהבי שמו ישכנו בה "],"query":"019069037"}]}