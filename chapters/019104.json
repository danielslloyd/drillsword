{"query":"019104","verses":[{},{"canonical":"Psalm 104:1","passages":["ברכי נפשי את יהוה יהוה אלהי גדלת מאד הוד והדר לבשת "],"query":"019104001"},{"canonical":"Psalm 104:2","passages":["עטה אור כשלמה נוטה שמים כיריעה "],"query":"019104002"},{"canonical":"Psalm 104:3","passages":["המקרה במים עליותיו השם עבים רכובו המהלך על כנפי רוח "],"query":"019104003"},{"canonical":"Psalm 104:4","passages":["עשה מלאכיו רוחות משרתיו אש להט "],"query":"019104004"},{"canonical":"Psalm 104:5","passages":["יסד ארץ על מכוניה בל תמוט עולם ועד "],"query":"019104005"},{"canonical":"Psalm 104:6","passages":["תהום כלבוש כסיתו על הרים יעמדו מים "],"query":"019104006"},{"canonical":"Psalm 104:7","passages":["מן גערתך ינוסון מן קול רעמך יחפזון "],"query":"019104007"},{"canonical":"Psalm 104:8","passages":["יעלו הרים ירדו בקעות אל מקום זה יסדת להם "],"query":"019104008"},{"canonical":"Psalm 104:9","passages":["גבול שמת בל י͏עברון בל ישובון לכסות הארץ "],"query":"019104009"},{"canonical":"Psalm 104:10","passages":["המשלח מעינים בנחלים בין הרים יהלכון "],"query":"019104010"},{"canonical":"Psalm 104:11","passages":["ישקו כל חיתו שדי ישברו פראים צמאם "],"query":"019104011"},{"canonical":"Psalm 104:12","passages":["עליהם עוף השמים ישכון מבין עפאים יתנו קול "],"query":"019104012"},{"canonical":"Psalm 104:13","passages":["משקה הרים מעליותיו מפרי מעשיך תשבע הארץ "],"query":"019104013"},{"canonical":"Psalm 104:14","passages":["מצמיח חציר לבהמה ועשב לעבדת האדם להוציא לחם מן הארץ "],"query":"019104014"},{"canonical":"Psalm 104:15","passages":["ויין ישמח לבב אנוש להצהיל פנים משמן ולחם לבב אנוש יסעד "],"query":"019104015"},{"canonical":"Psalm 104:16","passages":["ישבעו עצי יהוה ארזי לבנון אשר נטע "],"query":"019104016"},{"canonical":"Psalm 104:17","passages":["אשר שם צפרים יקננו חסידה ברושים ביתה "],"query":"019104017"},{"canonical":"Psalm 104:18","passages":["הרים הגבהים ליעלים סלעים מחסה לשפנים "],"query":"019104018"},{"canonical":"Psalm 104:19","passages":["עשה ירח למועדים שמש ידע מבואו "],"query":"019104019"},{"canonical":"Psalm 104:20","passages":["תשת חשך ויהי לילה בו תרמש כל חיתו יער "],"query":"019104020"},{"canonical":"Psalm 104:21","passages":["הכפירים שאגים לטרף ולבקש מאל אכלם "],"query":"019104021"},{"canonical":"Psalm 104:22","passages":["תזרח השמש יאספון ואל מעונתם ירבצון "],"query":"019104022"},{"canonical":"Psalm 104:23","passages":["יצא אדם לפעלו ולעבדתו עדי ערב "],"query":"019104023"},{"canonical":"Psalm 104:24","passages":["מה רבו מעשיך יהוה כלם בחכמה עשית מלאה הארץ קנינך "],"query":"019104024"},{"canonical":"Psalm 104:25","passages":["זה הים גדול ורחב ידים שם רמש ואין מספר חיות קטנות עם גדלות "],"query":"019104025"},{"canonical":"Psalm 104:26","passages":["שם אניות יהלכון לויתן זה יצרת לשחק בו "],"query":"019104026"},{"canonical":"Psalm 104:27","passages":["כלם אליך ישברון לתת אכלם בעתו "],"query":"019104027"},{"canonical":"Psalm 104:28","passages":["תתן להם ילקטון תפתח ידך ישבעון טוב "],"query":"019104028"},{"canonical":"Psalm 104:29","passages":["תסתיר פניך יבהלון תסף רוחם יגועון ואל עפרם ישובון "],"query":"019104029"},{"canonical":"Psalm 104:30","passages":["תשלח רוחך יבראון ותחדש פני אדמה "],"query":"019104030"},{"canonical":"Psalm 104:31","passages":["יהי כבוד יהוה לעולם ישמח יהוה במעשיו "],"query":"019104031"},{"canonical":"Psalm 104:32","passages":["המביט לארץ ותרעד יגע בהרים ויעשנו "],"query":"019104032"},{"canonical":"Psalm 104:33","passages":["אשירה ליהוה בחיי אזמרה לאלהי בעודי "],"query":"019104033"},{"canonical":"Psalm 104:34","passages":["יערב עליו שיחי אנכי אשמח ביהוה "],"query":"019104034"},{"canonical":"Psalm 104:35","passages":["יתמו חטאים מן הארץ ורשעים עוד אינם ברכי נפשי את יהוה הללו יה "],"query":"019104035"}]}