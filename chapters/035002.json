{"query":"035002","verses":[{},{"canonical":"Habakkuk 2:1","passages":["על משמרתי אעמדה ואתיצבה על מצור ואצפה לראות מה ידבר בי ומה אשיב על תוכחתי "],"query":"035002001"},{"canonical":"Habakkuk 2:2","passages":["ויענני יהוה ויאמר כתוב חזון ובאר על הלחות למען ירוץ קורא בו "],"query":"035002002"},{"canonical":"Habakkuk 2:3","passages":["כי עוד חזון למועד ויפח לקץ ולא יכזב אם יתמהמה חכה לו כי בא יבא לא יאחר "],"query":"035002003"},{"canonical":"Habakkuk 2:4","passages":["הנה עפלה לא ישרה נפשו בו וצדיק באמונתו יחיה "],"query":"035002004"},{"canonical":"Habakkuk 2:5","passages":["ואף כי היין בוגד גבר יהיר ולא ינוה אשר הרחיב כשאול נפשו והוא כמות ולא ישבע ויאסף אליו כל הגוים ויקבץ אליו כל העמים "],"query":"035002005"},{"canonical":"Habakkuk 2:6","passages":["הלוא אלה כלם עליו משל ישאו ומליצה חידות לו ויאמר הוי המרבה לא לו עד מתי ומכביד עליו עבטיט "],"query":"035002006"},{"canonical":"Habakkuk 2:7","passages":["הלוא פתע יקומו נשכיך ויקצו מזעזעיך והיית למשסות למו "],"query":"035002007"},{"canonical":"Habakkuk 2:8","passages":["כי אתה שלות גוים רבים ישלוך כל יתר עמים מדמי אדם וחמס ארץ קריה וכל ישבי בה פ"],"query":"035002008"},{"canonical":"Habakkuk 2:9","passages":["הוי בצע בצע רע לביתו לשום במרום קנו להנצל מכף רע "],"query":"035002009"},{"canonical":"Habakkuk 2:10","passages":["יעצת בשת לביתך קצות עמים רבים וחוטא נפשך "],"query":"035002010"},{"canonical":"Habakkuk 2:11","passages":["כי אבן מקיר תזעק וכפיס מעץ יעננה פ"],"query":"035002011"},{"canonical":"Habakkuk 2:12","passages":["הוי בנה עיר בדמים וכונן קריה בעולה "],"query":"035002012"},{"canonical":"Habakkuk 2:13","passages":["הלוא הנה מאת יהוה צבאות וייגעו עמים בדי אש ולאמים בדי ריק יעפו "],"query":"035002013"},{"canonical":"Habakkuk 2:14","passages":["כי תמלא הארץ לדעת את כבוד יהוה כמים יכסו על ים  ס "],"query":"035002014"},{"canonical":"Habakkuk 2:15","passages":["הוי משקה רעהו מספח חמתך ואף שכר למען הביט על מעוריהם "],"query":"035002015"},{"canonical":"Habakkuk 2:16","passages":["שבעת קלון מכבוד שתה גם אתה והערל תסוב עליך כוס ימין יהוה וקיקלון על כבודך "],"query":"035002016"},{"canonical":"Habakkuk 2:17","passages":["כי חמס לבנון יכסך ושד בהמות יחיתן מדמי אדם וחמס ארץ קריה וכל ישבי בה  ס "],"query":"035002017"},{"canonical":"Habakkuk 2:18","passages":["מה הועיל פסל כי פסלו יצרו מסכה ומורה שקר כי בטח יצר יצרו עליו לעשות אלילים אלמים  ס "],"query":"035002018"},{"canonical":"Habakkuk 2:19","passages":["הוי אמר לעץ הקיצה עורי לאבן דומם הוא יורה הנה הוא תפוש זהב וכסף וכל רוח אין בקרבו "],"query":"035002019"},{"canonical":"Habakkuk 2:20","passages":["ויהוה בהיכל קדשו הס מפניו כל הארץ פ"],"query":"035002020"}]}