{"query":"038003","verses":[{},{"canonical":"Zechariah 3:1","passages":["ויראני את יהושע הכהן הגדול עמד לפני מלאך יהוה והשטן עמד על ימינו לשטנו "],"query":"038003001"},{"canonical":"Zechariah 3:2","passages":["ויאמר יהוה אל השטן יגער יהוה בך השטן ויגער יהוה בך הבחר בירושל͏ם הלוא זה אוד מצל מאש "],"query":"038003002"},{"canonical":"Zechariah 3:3","passages":["ויהושע היה לבש בגדים צואים ועמד לפני המלאך "],"query":"038003003"},{"canonical":"Zechariah 3:4","passages":["ויען ויאמר אל העמדים לפניו לאמר הסירו הבגדים הצאים מעליו ויאמר אליו ראה העברתי מעליך עונך והלבש אתך מחלצות "],"query":"038003004"},{"canonical":"Zechariah 3:5","passages":["ואמר ישימו צניף טהור על ראשו וישימו הצניף הטהור על ראשו וילבשהו בגדים ומלאך יהוה עמד "],"query":"038003005"},{"canonical":"Zechariah 3:6","passages":["ויעד מלאך יהוה ביהושע לאמר "],"query":"038003006"},{"canonical":"Zechariah 3:7","passages":["כה אמר יהוה צבאות אם בדרכי תלך ואם את משמרתי תשמר וגם אתה תדין את ביתי וגם תשמר את חצרי ונתתי לך מהלכים בין העמדים האלה "],"query":"038003007"},{"canonical":"Zechariah 3:8","passages":["שמע נא יהושע הכהן הגדול אתה ורעיך הישבים לפניך כי אנשי מופת המה כי הנני מביא את עבדי צמח "],"query":"038003008"},{"canonical":"Zechariah 3:9","passages":["כי הנה האבן אשר נתתי לפני יהושע על אבן אחת שבעה עינים הנני מפתח פתחה נאם יהוה צבאות ומשתי את עון הארץ ההיא ביום אחד "],"query":"038003009"},{"canonical":"Zechariah 3:10","passages":["ביום ההוא נאם יהוה צבאות תקראו איש לרעהו אל תחת גפן ואל תחת תאנה "],"query":"038003010"}]}