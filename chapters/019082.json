{"query":"019082","verses":[{},{"canonical":"Psalm 82:1","passages":["מזמור לאסף אלהים נצב בעדת אל בקרב אלהים ישפט "],"query":"019082001"},{"canonical":"Psalm 82:2","passages":["עד מתי תשפטו עול ופני רשעים תשאו סלה "],"query":"019082002"},{"canonical":"Psalm 82:3","passages":["שפטו דל ויתום עני ורש הצדיקו "],"query":"019082003"},{"canonical":"Psalm 82:4","passages":["פלטו דל ואביון מיד רשעים הצילו "],"query":"019082004"},{"canonical":"Psalm 82:5","passages":["לא ידעו ולא יבינו בחשכה יתהלכו ימוטו כל מוסדי ארץ "],"query":"019082005"},{"canonical":"Psalm 82:6","passages":["אני אמרתי אלהים אתם ובני עליון כלכם "],"query":"019082006"},{"canonical":"Psalm 82:7","passages":["אכן כאדם תמותון וכאחד השרים תפלו "],"query":"019082007"},{"canonical":"Psalm 82:8","passages":["קומה אלהים שפטה הארץ כי אתה תנחל בכל הגוים "],"query":"019082008"}]}