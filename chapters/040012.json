{"query":"040012","verses":[{},{"canonical":"Matthew 12:1","passages":["Ἐν ἐκείνῳ τῷ καιρῷ ἐπορεύθη ὁ Ἰησοῦς τοῖς σάββασιν διὰ τῶν σπορίμων·  οἱ δὲ μαθηταὶ αὐτοῦ ἐπείνασαν καὶ ἤρξαντο τίλλειν στάχυας καὶ ἐσθίειν.  "],"query":"040012001"},{"canonical":"Matthew 12:2","passages":["οἱ δὲ Φαρισαῖοι ἰδόντες εἶπαν αὐτῷ·  Ἰδοὺ οἱ μαθηταί σου ποιοῦσιν ὃ οὐκ ἔξεστιν ποιεῖν ἐν σαββάτῳ.  "],"query":"040012002"},{"canonical":"Matthew 12:3","passages":["ὁ δὲ εἶπεν αὐτοῖς·  Οὐκ ἀνέγνωτε τί ἐποίησεν Δαυὶδ ὅτε  ⸀ἐπείνασεν καὶ οἱ μετ’ αὐτοῦ;  "],"query":"040012003"},{"canonical":"Matthew 12:4","passages":["πῶς εἰσῆλθεν εἰς τὸν οἶκον τοῦ θεοῦ καὶ τοὺς ἄρτους τῆς προθέσεως  ⸂ἔφαγον,  ὃ⸃  οὐκ ἐξὸν ἦν αὐτῷ φαγεῖν οὐδὲ τοῖς μετ’ αὐτοῦ,  εἰ μὴ τοῖς ἱερεῦσιν μόνοις;  "],"query":"040012004"},{"canonical":"Matthew 12:5","passages":["ἢ οὐκ ἀνέγνωτε ἐν τῷ νόμῳ ὅτι τοῖς σάββασιν οἱ ἱερεῖς ἐν τῷ ἱερῷ τὸ σάββατον βεβηλοῦσιν καὶ ἀναίτιοί εἰσιν;  "],"query":"040012005"},{"canonical":"Matthew 12:6","passages":["λέγω δὲ ὑμῖν ὅτι τοῦ ἱεροῦ μεῖζόν ἐστιν ὧδε.  "],"query":"040012006"},{"canonical":"Matthew 12:7","passages":["εἰ δὲ ἐγνώκειτε τί ἐστιν·  Ἔλεος θέλω καὶ οὐ θυσίαν,  οὐκ ἂν κατεδικάσατε τοὺς ἀναιτίους.  "],"query":"040012007"},{"canonical":"Matthew 12:8","passages":["κύριος γάρ ἐστιν τοῦ σαββάτου ὁ υἱὸς τοῦ ἀνθρώπου.  "],"query":"040012008"},{"canonical":"Matthew 12:9","passages":["Καὶ μεταβὰς ἐκεῖθεν ἦλθεν εἰς τὴν συναγωγὴν αὐτῶν·  "],"query":"040012009"},{"canonical":"Matthew 12:10","passages":["καὶ ἰδοὺ  ⸀ἄνθρωπος χεῖρα ἔχων ξηράν.  καὶ ἐπηρώτησαν αὐτὸν λέγοντες·  Εἰ ἔξεστι τοῖς σάββασιν  ⸀θεραπεύειν;  ἵνα κατηγορήσωσιν αὐτοῦ.  "],"query":"040012010"},{"canonical":"Matthew 12:11","passages":["ὁ δὲ εἶπεν αὐτοῖς·  Τίς  ⸀ἔσται ἐξ ὑμῶν ἄνθρωπος ὃς ἕξει πρόβατον ἕν,  καὶ ἐὰν ἐμπέσῃ τοῦτο τοῖς σάββασιν εἰς βόθυνον,  οὐχὶ κρατήσει αὐτὸ καὶ ἐγερεῖ;  "],"query":"040012011"},{"canonical":"Matthew 12:12","passages":["πόσῳ οὖν διαφέρει ἄνθρωπος προβάτου.  ὥστε ἔξεστιν τοῖς σάββασιν καλῶς ποιεῖν.  "],"query":"040012012"},{"canonical":"Matthew 12:13","passages":["τότε λέγει τῷ ἀνθρώπῳ·  Ἔκτεινόν  ⸂σου τὴν χεῖρα⸃·  καὶ ἐξέτεινεν,  καὶ ἀπεκατεστάθη ὑγιὴς ὡς ἡ ἄλλη.  "],"query":"040012013"},{"canonical":"Matthew 12:14","passages":[" ⸂ἐξελθόντες δὲ οἱ Φαρισαῖοι συμβούλιον ἔλαβον κατ’ αὐτοῦ⸃  ὅπως αὐτὸν ἀπολέσωσιν.  "],"query":"040012014"},{"canonical":"Matthew 12:15","passages":["Ὁ δὲ Ἰησοῦς γνοὺς ἀνεχώρησεν ἐκεῖθεν.  καὶ ἠκολούθησαν  ⸀αὐτῷ πολλοί,  καὶ ἐθεράπευσεν αὐτοὺς πάντας,  "],"query":"040012015"},{"canonical":"Matthew 12:16","passages":["καὶ ἐπετίμησεν αὐτοῖς ἵνα μὴ φανερὸν αὐτὸν ποιήσωσιν,  "],"query":"040012016"},{"canonical":"Matthew 12:17","passages":[" ⸀ἵνα πληρωθῇ τὸ ῥηθὲν διὰ Ἠσαΐου τοῦ προφήτου λέγοντος·  "],"query":"040012017"},{"canonical":"Matthew 12:18","passages":["Ἰδοὺ ὁ παῖς μου ὃν ᾑρέτισα,  ὁ ἀγαπητός μου  ⸂εἰς ὃν⸃  εὐδόκησεν ἡ ψυχή μου·  θήσω τὸ πνεῦμά μου ἐπ’ αὐτόν,  καὶ κρίσιν τοῖς ἔθνεσιν ἀπαγγελεῖ.  "],"query":"040012018"},{"canonical":"Matthew 12:19","passages":["οὐκ ἐρίσει οὐδὲ κραυγάσει,  οὐδὲ ἀκούσει τις ἐν ταῖς πλατείαις τὴν φωνὴν αὐτοῦ.  "],"query":"040012019"},{"canonical":"Matthew 12:20","passages":["κάλαμον συντετριμμένον οὐ κατεάξει καὶ λίνον τυφόμενον οὐ σβέσει,  ἕως ἂν ἐκβάλῃ εἰς νῖκος τὴν κρίσιν.  "],"query":"040012020"},{"canonical":"Matthew 12:21","passages":["καὶ τῷ ὀνόματι αὐτοῦ ἔθνη ἐλπιοῦσιν.  "],"query":"040012021"},{"canonical":"Matthew 12:22","passages":["Τότε  ⸂προσηνέχθη αὐτῷ δαιμονιζόμενος τυφλὸς καὶ κωφός⸃·  καὶ ἐθεράπευσεν αὐτόν,  ὥστε τὸν  ⸀κωφὸν λαλεῖν καὶ βλέπειν.  "],"query":"040012022"},{"canonical":"Matthew 12:23","passages":["καὶ ἐξίσταντο πάντες οἱ ὄχλοι καὶ ἔλεγον·  Μήτι οὗτός ἐστιν ὁ υἱὸς Δαυίδ;  "],"query":"040012023"},{"canonical":"Matthew 12:24","passages":["οἱ δὲ Φαρισαῖοι ἀκούσαντες εἶπον·  Οὗτος οὐκ ἐκβάλλει τὰ δαιμόνια εἰ μὴ ἐν τῷ Βεελζεβοὺλ ἄρχοντι τῶν δαιμονίων.  "],"query":"040012024"},{"canonical":"Matthew 12:25","passages":["εἰδὼς  ⸀δὲ τὰς ἐνθυμήσεις αὐτῶν εἶπεν αὐτοῖς·  Πᾶσα βασιλεία μερισθεῖσα καθ’ ἑαυτῆς ἐρημοῦται,  καὶ πᾶσα πόλις ἢ οἰκία μερισθεῖσα καθ’ ἑαυτῆς οὐ σταθήσεται.  "],"query":"040012025"},{"canonical":"Matthew 12:26","passages":["καὶ εἰ ὁ Σατανᾶς τὸν Σατανᾶν ἐκβάλλει,  ἐφ’ ἑαυτὸν ἐμερίσθη·  πῶς οὖν σταθήσεται ἡ βασιλεία αὐτοῦ;  "],"query":"040012026"},{"canonical":"Matthew 12:27","passages":["καὶ εἰ ἐγὼ ἐν Βεελζεβοὺλ ἐκβάλλω τὰ δαιμόνια,  οἱ υἱοὶ ὑμῶν ἐν τίνι ἐκβάλλουσιν;  διὰ τοῦτο αὐτοὶ  ⸂κριταὶ ἔσονται ὑμῶν⸃.  "],"query":"040012027"},{"canonical":"Matthew 12:28","passages":["εἰ δὲ ἐν πνεύματι θεοῦ ἐγὼ ἐκβάλλω τὰ δαιμόνια,  ἄρα ἔφθασεν ἐφ’ ὑμᾶς ἡ βασιλεία τοῦ θεοῦ.  "],"query":"040012028"},{"canonical":"Matthew 12:29","passages":["ἢ πῶς δύναταί τις εἰσελθεῖν εἰς τὴν οἰκίαν τοῦ ἰσχυροῦ καὶ τὰ σκεύη αὐτοῦ  ⸀ἁρπάσαι,  ἐὰν μὴ πρῶτον δήσῃ τὸν ἰσχυρόν;  καὶ τότε τὴν οἰκίαν αὐτοῦ  ⸀διαρπάσει.  "],"query":"040012029"},{"canonical":"Matthew 12:30","passages":["ὁ μὴ ὢν μετ’ ἐμοῦ κατ’ ἐμοῦ ἐστιν,  καὶ ὁ μὴ συνάγων μετ’ ἐμοῦ σκορπίζει.  "],"query":"040012030"},{"canonical":"Matthew 12:31","passages":["διὰ τοῦτο λέγω ὑμῖν,  πᾶσα ἁμαρτία καὶ βλασφημία ἀφεθήσεται τοῖς ἀνθρώποις,  ἡ δὲ τοῦ πνεύματος βλασφημία οὐκ  ⸀ἀφεθήσεται.  "],"query":"040012031"},{"canonical":"Matthew 12:32","passages":["καὶ ὃς ἐὰν εἴπῃ λόγον κατὰ τοῦ υἱοῦ τοῦ ἀνθρώπου,  ἀφεθήσεται αὐτῷ·  ὃς δ’ ἂν εἴπῃ κατὰ τοῦ πνεύματος τοῦ ἁγίου,  οὐκ ἀφεθήσεται αὐτῷ οὔτε ἐν  ⸂τούτῳ τῷ⸃  αἰῶνι οὔτε ἐν τῷ μέλλοντι.  "],"query":"040012032"},{"canonical":"Matthew 12:33","passages":["Ἢ ποιήσατε τὸ δένδρον καλὸν καὶ τὸν καρπὸν αὐτοῦ καλόν,  ἢ ποιήσατε τὸ δένδρον σαπρὸν καὶ τὸν καρπὸν αὐτοῦ σαπρόν·  ἐκ γὰρ τοῦ καρποῦ τὸ δένδρον γινώσκεται.  "],"query":"040012033"},{"canonical":"Matthew 12:34","passages":["γεννήματα ἐχιδνῶν,  πῶς δύνασθε ἀγαθὰ λαλεῖν πονηροὶ ὄντες;  ἐκ γὰρ τοῦ περισσεύματος τῆς καρδίας τὸ στόμα λαλεῖ.  "],"query":"040012034"},{"canonical":"Matthew 12:35","passages":["ὁ ἀγαθὸς ἄνθρωπος ἐκ τοῦ ἀγαθοῦ θησαυροῦ ἐκβάλλει ἀγαθά,  καὶ ὁ πονηρὸς ἄνθρωπος ἐκ τοῦ πονηροῦ θησαυροῦ ἐκβάλλει πονηρά.  "],"query":"040012035"},{"canonical":"Matthew 12:36","passages":["λέγω δὲ ὑμῖν ὅτι πᾶν ῥῆμα ἀργὸν ὃ  ⸀λαλήσουσιν οἱ ἄνθρωποι,  ἀποδώσουσιν περὶ αὐτοῦ λόγον ἐν ἡμέρᾳ κρίσεως·  "],"query":"040012036"},{"canonical":"Matthew 12:37","passages":["ἐκ γὰρ τῶν λόγων σου δικαιωθήσῃ,  καὶ ἐκ τῶν λόγων σου καταδικασθήσῃ.  "],"query":"040012037"},{"canonical":"Matthew 12:38","passages":["Τότε ἀπεκρίθησαν  ⸀αὐτῷ τινες τῶν γραμματέων καὶ Φαρισαίων λέγοντες·  Διδάσκαλε,  θέλομεν ἀπὸ σοῦ σημεῖον ἰδεῖν.  "],"query":"040012038"},{"canonical":"Matthew 12:39","passages":["ὁ δὲ ἀποκριθεὶς εἶπεν αὐτοῖς·  Γενεὰ πονηρὰ καὶ μοιχαλὶς σημεῖον ἐπιζητεῖ,  καὶ σημεῖον οὐ δοθήσεται αὐτῇ εἰ μὴ τὸ σημεῖον Ἰωνᾶ τοῦ προφήτου.  "],"query":"040012039"},{"canonical":"Matthew 12:40","passages":["ὥσπερ γὰρ ἦν Ἰωνᾶς ἐν τῇ κοιλίᾳ τοῦ κήτους τρεῖς ἡμέρας καὶ τρεῖς νύκτας,  οὕτως ἔσται ὁ υἱὸς τοῦ ἀνθρώπου ἐν τῇ καρδίᾳ τῆς γῆς τρεῖς ἡμέρας καὶ τρεῖς νύκτας.  "],"query":"040012040"},{"canonical":"Matthew 12:41","passages":["ἄνδρες Νινευῖται ἀναστήσονται ἐν τῇ κρίσει μετὰ τῆς γενεᾶς ταύτης καὶ κατακρινοῦσιν αὐτήν·  ὅτι μετενόησαν εἰς τὸ κήρυγμα Ἰωνᾶ,  καὶ ἰδοὺ πλεῖον Ἰωνᾶ ὧδε.  "],"query":"040012041"},{"canonical":"Matthew 12:42","passages":["βασίλισσα νότου ἐγερθήσεται ἐν τῇ κρίσει μετὰ τῆς γενεᾶς ταύτης καὶ κατακρινεῖ αὐτήν·  ὅτι ἦλθεν ἐκ τῶν περάτων τῆς γῆς ἀκοῦσαι τὴν σοφίαν Σολομῶνος,  καὶ ἰδοὺ πλεῖον Σολομῶνος ὧδε.  "],"query":"040012042"},{"canonical":"Matthew 12:43","passages":["Ὅταν δὲ τὸ ἀκάθαρτον πνεῦμα ἐξέλθῃ ἀπὸ τοῦ ἀνθρώπου,  διέρχεται δι’ ἀνύδρων τόπων ζητοῦν ἀνάπαυσιν,  καὶ οὐχ εὑρίσκει.  "],"query":"040012043"},{"canonical":"Matthew 12:44","passages":["τότε λέγει·   ⸂Εἰς τὸν οἶκόν μου ἐπιστρέψω⸃  ὅθεν ἐξῆλθον·  καὶ ἐλθὸν  ⸀εὑρίσκει  ⸀σχολάζοντα σεσαρωμένον καὶ κεκοσμημένον.  "],"query":"040012044"},{"canonical":"Matthew 12:45","passages":["τότε πορεύεται καὶ παραλαμβάνει μεθ’ ἑαυτοῦ ἑπτὰ ἕτερα πνεύματα πονηρότερα ἑαυτοῦ,  καὶ εἰσελθόντα κατοικεῖ ἐκεῖ·  καὶ γίνεται τὰ ἔσχατα τοῦ ἀνθρώπου ἐκείνου χείρονα τῶν πρώτων.  οὕτως ἔσται καὶ τῇ γενεᾷ ταύτῃ τῇ πονηρᾷ.  "],"query":"040012045"},{"canonical":"Matthew 12:46","passages":["Ἔτι  ⸀δὲ αὐτοῦ λαλοῦντος τοῖς ὄχλοις ἰδοὺ ἡ μήτηρ καὶ οἱ ἀδελφοὶ αὐτοῦ εἱστήκεισαν ἔξω ζητοῦντες αὐτῷ λαλῆσαι.  "],"query":"040012046"},{"canonical":"Matthew 12:47","passages":[" ⸂εἶπεν δέ τις αὐτῷ·  Ἰδοὺ ἡ μήτηρ σου καὶ οἱ ἀδελφοί σου ἔξω ἑστήκασιν,  ζητοῦντές σοι λαλῆσαι.⸃  "],"query":"040012047"},{"canonical":"Matthew 12:48","passages":["ὁ δὲ ἀποκριθεὶς εἶπεν τῷ  ⸀λέγοντι αὐτῷ·  Τίς ἐστιν ἡ μήτηρ μου,  καὶ τίνες εἰσὶν οἱ ἀδελφοί μου;  "],"query":"040012048"},{"canonical":"Matthew 12:49","passages":["καὶ ἐκτείνας τὴν χεῖρα αὐτοῦ ἐπὶ τοὺς μαθητὰς αὐτοῦ εἶπεν·  Ἰδοὺ ἡ μήτηρ μου καὶ οἱ ἀδελφοί μου·  "],"query":"040012049"},{"canonical":"Matthew 12:50","passages":["ὅστις γὰρ ἂν ποιήσῃ τὸ θέλημα τοῦ πατρός μου τοῦ ἐν οὐρανοῖς,  αὐτός μου ἀδελφὸς καὶ ἀδελφὴ καὶ μήτηρ ἐστίν.  "],"query":"040012050"}]}