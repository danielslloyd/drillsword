{"query":"001036","verses":[{},{"canonical":"Genesis 36:1","passages":["ואלה תלדות עשו הוא אדום "],"query":"001036001"},{"canonical":"Genesis 36:2","passages":["עשו לקח את נשיו מבנות כנען את עדה בת אילון החתי ואת אהליבמה בת ענה בת צבעון ה͏חוי "],"query":"001036002"},{"canonical":"Genesis 36:3","passages":["ואת בשמת בת ישמעאל אחות נביות "],"query":"001036003"},{"canonical":"Genesis 36:4","passages":["ותלד עדה לעשו את אליפז ובשמת ילדה את רעואל "],"query":"001036004"},{"canonical":"Genesis 36:5","passages":["ואהליבמה ילדה את יעוש ואת יעלם ואת קרח אלה בני עשו אשר ילדו לו בארץ כנען "],"query":"001036005"},{"canonical":"Genesis 36:6","passages":["ויקח עשו את נשיו ואת בניו ואת בנתיו ואת כל נפשות ביתו ואת מקנהו ואת כל בהמתו ואת כל קנינו אשר רכש בארץ כנען וילך אל ארץ מפני יעקב אחיו "],"query":"001036006"},{"canonical":"Genesis 36:7","passages":["כי היה רכושם רב משבת יחדו ולא י͏כלה ארץ מגוריהם לשאת אתם מפני מקניהם "],"query":"001036007"},{"canonical":"Genesis 36:8","passages":["וישב עשו בהר שעיר עשו הוא אדום "],"query":"001036008"},{"canonical":"Genesis 36:9","passages":["ואלה תלדות עשו אבי אדום בהר שעיר "],"query":"001036009"},{"canonical":"Genesis 36:10","passages":["אלה שמות בני עשו אליפז בן עדה אשת עשו רעואל בן בשמת אשת עשו "],"query":"001036010"},{"canonical":"Genesis 36:11","passages":["ויהיו בני אליפז תימן אומר צפו וגעתם וקנז "],"query":"001036011"},{"canonical":"Genesis 36:12","passages":["ותמנע היתה פילגש לאליפז בן עשו ותלד לאליפז את עמלק אלה בני עדה אשת עשו "],"query":"001036012"},{"canonical":"Genesis 36:13","passages":["ואלה בני רעואל נחת וזרח שמה ומזה אלה היו בני בשמת אשת עשו "],"query":"001036013"},{"canonical":"Genesis 36:14","passages":["ואלה היו בני אהליבמה בת ענה בת צבעון אשת עשו ותלד לעשו את יעוש ואת יעלם ואת קרח "],"query":"001036014"},{"canonical":"Genesis 36:15","passages":["אלה אלופי בני עשו בני אליפז בכור עשו אלוף תימן אלוף אומר אלוף צפו אלוף קנז "],"query":"001036015"},{"canonical":"Genesis 36:16","passages":["אלוף קרח אלוף געתם אלוף עמלק אלה אלופי אליפז בארץ אדום אלה בני עדה "],"query":"001036016"},{"canonical":"Genesis 36:17","passages":["ואלה בני רעואל בן עשו אלוף נחת אלוף זרח אלוף שמה אלוף מזה אלה אלופי רעואל בארץ אדום אלה בני בשמת אשת עשו "],"query":"001036017"},{"canonical":"Genesis 36:18","passages":["ואלה בני אהליבמה אשת עשו אלוף יעוש אלוף יעלם אלוף קרח אלה אלופי אהליבמה בת ענה אשת עשו "],"query":"001036018"},{"canonical":"Genesis 36:19","passages":["אלה בני עשו ואלה אלופיהם הוא אדום  ס "],"query":"001036019"},{"canonical":"Genesis 36:20","passages":["אלה בני שעיר החרי ישבי הארץ לוטן ושובל וצבעון וענה "],"query":"001036020"},{"canonical":"Genesis 36:21","passages":["ודשון ואצר ודישן אלה אלופי החרי בני שעיר בארץ אדום "],"query":"001036021"},{"canonical":"Genesis 36:22","passages":["ויהיו בני לוטן חרי והימם ואחות לוטן תמנע "],"query":"001036022"},{"canonical":"Genesis 36:23","passages":["ואלה בני שובל עלון ומנחת ועיבל שפו ואונם "],"query":"001036023"},{"canonical":"Genesis 36:24","passages":["ואלה בני צבעון ואיה וענה הוא ענה אשר מצא את הימם במדבר ברעתו את החמרים לצבעון אביו "],"query":"001036024"},{"canonical":"Genesis 36:25","passages":["ואלה בני ענה דשן ואהליבמה בת ענה "],"query":"001036025"},{"canonical":"Genesis 36:26","passages":["ואלה בני דישן חמדן ואשבן ויתרן וכרן "],"query":"001036026"},{"canonical":"Genesis 36:27","passages":["אלה בני אצר בלהן וזעון ועקן "],"query":"001036027"},{"canonical":"Genesis 36:28","passages":["אלה בני דישן עוץ וארן "],"query":"001036028"},{"canonical":"Genesis 36:29","passages":["אלה אלופי החרי אלוף לוטן אלוף שובל אלוף צבעון אלוף ענה "],"query":"001036029"},{"canonical":"Genesis 36:30","passages":["אלוף דשן אלוף אצר אלוף דישן אלה אלופי החרי לאלפיהם בארץ שעיר פ"],"query":"001036030"},{"canonical":"Genesis 36:31","passages":["ואלה המלכים אשר מלכו בארץ אדום לפני מלך מלך לבני ישראל "],"query":"001036031"},{"canonical":"Genesis 36:32","passages":["וימלך באדום בלע בן בעור ושם עירו דנהבה "],"query":"001036032"},{"canonical":"Genesis 36:33","passages":["וימת בלע וימלך תחתיו יובב בן זרח מבצרה "],"query":"001036033"},{"canonical":"Genesis 36:34","passages":["וימת יובב וימלך תחתיו חשם מארץ התימני "],"query":"001036034"},{"canonical":"Genesis 36:35","passages":["וימת חשם וימלך תחתיו הדד בן בדד המכה את מדין בשדה מואב ושם עירו עוית "],"query":"001036035"},{"canonical":"Genesis 36:36","passages":["וימת הדד וימלך תחתיו שמלה ממשרקה "],"query":"001036036"},{"canonical":"Genesis 36:37","passages":["וימת שמלה וימלך תחתיו שאול מרחבות הנהר "],"query":"001036037"},{"canonical":"Genesis 36:38","passages":["וימת שאול וימלך תחתיו בעל חנן בן עכבור "],"query":"001036038"},{"canonical":"Genesis 36:39","passages":["וימת בעל חנן בן עכבור וימלך תחתיו הדר ושם עירו פעו ושם אשתו מהיטבאל בת מטרד בת מי זהב "],"query":"001036039"},{"canonical":"Genesis 36:40","passages":["ואלה שמות אלופי עשו למשפחתם למקמתם בשמתם אלוף תמנע אלוף עלוה אלוף יתת "],"query":"001036040"},{"canonical":"Genesis 36:41","passages":["אלוף אהליבמה אלוף אלה אלוף פינן "],"query":"001036041"},{"canonical":"Genesis 36:42","passages":["אלוף קנז אלוף תימן אלוף מבצר "],"query":"001036042"},{"canonical":"Genesis 36:43","passages":["אלוף מגדיאל אלוף עירם אלה אלופי אדום למשבתם בארץ אחזתם הוא עשו אבי אדום פ"],"query":"001036043"}]}