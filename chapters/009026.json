{"query":"009026","verses":[{},{"canonical":"1 Samuel 26:1","passages":["ויבאו הזפים אל שאול הגבעתה לאמר הלוא דוד מסתתר בגבעת החכילה על פני הישימן "],"query":"009026001"},{"canonical":"1 Samuel 26:2","passages":["ויקם שאול וירד אל מדבר זיף ואתו שלשת אלפים איש בחורי ישראל לבקש את דוד במדבר זיף "],"query":"009026002"},{"canonical":"1 Samuel 26:3","passages":["ויחן שאול בגבעת החכילה אשר על פני הישימן על הדרך ודוד ישב במדבר וירא כי בא שאול אחריו המדברה "],"query":"009026003"},{"canonical":"1 Samuel 26:4","passages":["וישלח דוד מרגלים וידע כי בא שאול אל נכון "],"query":"009026004"},{"canonical":"1 Samuel 26:5","passages":["ויקם דוד ויבא אל המקום אשר חנה שם שאול וירא דוד את המקום אשר שכב שם שאול ואבנר בן נר שר צבאו ושאול שכב במעגל והעם חנים סביבתיו "],"query":"009026005"},{"canonical":"1 Samuel 26:6","passages":["ויען דוד ויאמר אל אחימלך החתי ואל אבישי בן צרויה אחי יואב לאמר מי ירד אתי אל שאול אל המחנה ויאמר אבישי אני ארד עמך "],"query":"009026006"},{"canonical":"1 Samuel 26:7","passages":["ויבא דוד ואבישי אל העם לילה והנה שאול שכב ישן במעגל וחניתו מעוכה בארץ  ס "],"query":"009026007"},{"canonical":"1 Samuel 26:8","passages":["ויאמר אבישי אל דוד סגר אלהים היום את אויבך בידך ועתה אכנו נא בחנית ובארץ פעם אחת ולא אשנה לו "],"query":"009026008"},{"canonical":"1 Samuel 26:9","passages":["ויאמר דוד אל אבישי אל תשחיתהו כי מי שלח ידו במשיח יהוה ונקה פ"],"query":"009026009"},{"canonical":"1 Samuel 26:10","passages":["ויאמר דוד חי יהוה כי אם יהוה יגפנו או יומו יבוא ומת או במלחמה ירד ונספה "],"query":"009026010"},{"canonical":"1 Samuel 26:11","passages":["חלילה לי מיהוה משלח ידי במשיח יהוה ועתה קח נא את החנית אשר מראשתיו ואת צפחת המים ונלכה לנו "],"query":"009026011"},{"canonical":"1 Samuel 26:12","passages":["ויקח דוד את החנית ואת צפחת המים מראשתי שאול וילכו להם ואין ראה ואין יודע ואין מקיץ כי כלם ישנים כי תרדמת יהוה נפלה עליהם "],"query":"009026012"},{"canonical":"1 Samuel 26:13","passages":["ויעבר דוד העבר ויעמד על ראש ההר מרחק רב המקום ביניהם "],"query":"009026013"},{"canonical":"1 Samuel 26:14","passages":["ויקרא דוד אל העם ואל אבנר בן נר לאמר הלוא תענה אבנר ויען אבנר ויאמר מי אתה קראת אל המלך פ"],"query":"009026014"},{"canonical":"1 Samuel 26:15","passages":["ויאמר דוד אל אבנר הלוא איש אתה ומי כמוך בישראל ולמה לא שמרת אל אדניך המלך כי בא אחד העם להשחית את המלך אדניך "],"query":"009026015"},{"canonical":"1 Samuel 26:16","passages":["לא טוב הדבר הזה אשר עשית חי יהוה כי בני מות אתם אשר לא שמרתם על אדניכם על משיח יהוה ועתה ראה אי חנית המלך ואת צפחת המים אשר מראשתיו "],"query":"009026016"},{"canonical":"1 Samuel 26:17","passages":["ויכר שאול את קול דוד ויאמר הקולך זה בני דוד ויאמר דוד קולי אדני המלך "],"query":"009026017"},{"canonical":"1 Samuel 26:18","passages":["ויאמר למה זה אדני רדף אחרי עבדו כי מה עשיתי ומה בידי רעה "],"query":"009026018"},{"canonical":"1 Samuel 26:19","passages":["ועתה ישמע נא אדני המלך את דברי עבדו אם יהוה הסיתך בי ירח מנחה ואם בני האדם ארורים הם לפני יהוה כי גרשוני היום מהסתפח בנחלת יהוה לאמר לך עבד אלהים אחרים "],"query":"009026019"},{"canonical":"1 Samuel 26:20","passages":["ועתה אל יפל דמי ארצה מנגד פני יהוה כי יצא מלך ישראל לבקש את פרעש אחד כאשר ירדף הקרא בהרים "],"query":"009026020"},{"canonical":"1 Samuel 26:21","passages":["ויאמר שאול חטאתי שוב בני דוד כי לא ארע לך עוד תחת אשר יקרה נפשי בעיניך היום הזה הנה הסכלתי ואשגה הרבה מאד "],"query":"009026021"},{"canonical":"1 Samuel 26:22","passages":["ויען דוד ויאמר הנה חנית המלך ויעבר אחד מהנערים ויקחה "],"query":"009026022"},{"canonical":"1 Samuel 26:23","passages":["ויהוה ישיב לאיש את צדקתו ואת אמנתו אשר נתנך יהוה היום ביד ולא אביתי לשלח ידי במשיח יהוה "],"query":"009026023"},{"canonical":"1 Samuel 26:24","passages":["והנה כאשר גדלה נפשך היום הזה בעיני כן תגדל נפשי בעיני יהוה ויצלני מכל צרה פ"],"query":"009026024"},{"canonical":"1 Samuel 26:25","passages":["ויאמר שאול אל דוד ברוך אתה בני דוד גם עשה תעשה וגם יכל תוכל וילך דוד לדרכו ושאול שב למקומו פ"],"query":"009026025"}]}