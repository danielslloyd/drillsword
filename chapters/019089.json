{"query":"019089","verses":[{},{"canonical":"Psalm 89:1","passages":["משכיל לאיתן האזרחי "],"query":"019089001"},{"canonical":"Psalm 89:2","passages":["חסדי יהוה עולם אשירה לדר ודר אודיע אמונתך בפי "],"query":"019089002"},{"canonical":"Psalm 89:3","passages":["כי אמרתי עולם חסד יבנה שמים תכן אמונתך בהם "],"query":"019089003"},{"canonical":"Psalm 89:4","passages":["כרתי ברית לבחירי נשבעתי לדוד עבדי "],"query":"019089004"},{"canonical":"Psalm 89:5","passages":["עד עולם אכין זרעך ובניתי לדר ודור כסאך סלה "],"query":"019089005"},{"canonical":"Psalm 89:6","passages":["ויודו שמים פלאך יהוה אף אמונתך בקהל קדשים "],"query":"019089006"},{"canonical":"Psalm 89:7","passages":["כי מי בשחק יערך ליהוה ידמה ליהוה בבני אלים "],"query":"019089007"},{"canonical":"Psalm 89:8","passages":["אל נערץ בסוד קדשים רבה ונורא על כל סביביו "],"query":"019089008"},{"canonical":"Psalm 89:9","passages":["יהוה אלהי צבאות מי כמוך חסין יה ואמונתך סביבותיך "],"query":"019089009"},{"canonical":"Psalm 89:10","passages":["אתה מושל בגאות הים בשוא גליו אתה תשבחם "],"query":"019089010"},{"canonical":"Psalm 89:11","passages":["אתה דכאת כחלל רהב בזרוע עזך פזרת אויביך "],"query":"019089011"},{"canonical":"Psalm 89:12","passages":["לך שמים אף לך ארץ תבל ומלאה אתה יסדתם "],"query":"019089012"},{"canonical":"Psalm 89:13","passages":["צפון וימין אתה בראתם תבור וחרמון בשמך ירננו "],"query":"019089013"},{"canonical":"Psalm 89:14","passages":["לך זרוע עם גבורה תעז ידך תרום ימינך "],"query":"019089014"},{"canonical":"Psalm 89:15","passages":["צדק ומשפט מכון כסאך חסד ואמת יקדמו פניך "],"query":"019089015"},{"canonical":"Psalm 89:16","passages":["אשרי העם יודעי תרועה יהוה באור פניך יהלכון "],"query":"019089016"},{"canonical":"Psalm 89:17","passages":["בשמך יגילון כל היום ובצדקתך ירומו "],"query":"019089017"},{"canonical":"Psalm 89:18","passages":["כי תפארת עזמו אתה וברצנך תרום קרננו "],"query":"019089018"},{"canonical":"Psalm 89:19","passages":["כי ליהוה מגננו ולקדוש ישראל מלכנו "],"query":"019089019"},{"canonical":"Psalm 89:20","passages":["אז דברת בחזון לחסידיך ותאמר שויתי עזר על גבור הרימותי בחור מעם "],"query":"019089020"},{"canonical":"Psalm 89:21","passages":["מצאתי דוד עבדי בשמן קדשי משחתיו "],"query":"019089021"},{"canonical":"Psalm 89:22","passages":["אשר ידי תכון עמו אף זרועי תאמצנו "],"query":"019089022"},{"canonical":"Psalm 89:23","passages":["לא ישא אויב בו ובן עולה לא יעננו "],"query":"019089023"},{"canonical":"Psalm 89:24","passages":["וכתותי מפניו צריו ומשנאיו אגוף "],"query":"019089024"},{"canonical":"Psalm 89:25","passages":["ואמונתי וחסדי עמו ובשמי תרום קרנו "],"query":"019089025"},{"canonical":"Psalm 89:26","passages":["ושמתי בים ידו ובנהרות ימינו "],"query":"019089026"},{"canonical":"Psalm 89:27","passages":["הוא יקראני אבי אתה אלי וצור ישועתי "],"query":"019089027"},{"canonical":"Psalm 89:28","passages":["אף אני בכור אתנהו עליון למלכי ארץ "],"query":"019089028"},{"canonical":"Psalm 89:29","passages":["לעולם אשמר לו חסדי ובריתי נאמנת לו "],"query":"019089029"},{"canonical":"Psalm 89:30","passages":["ושמתי לעד זרעו וכסאו כימי שמים "],"query":"019089030"},{"canonical":"Psalm 89:31","passages":["אם יעזבו בניו תורתי ובמשפטי לא ילכון "],"query":"019089031"},{"canonical":"Psalm 89:32","passages":["אם חקתי יחללו ומצותי לא ישמרו "],"query":"019089032"},{"canonical":"Psalm 89:33","passages":["ופקדתי בשבט פשעם ובנגעים עונם "],"query":"019089033"},{"canonical":"Psalm 89:34","passages":["וחסדי לא אפיר מעמו ולא אשקר באמונתי "],"query":"019089034"},{"canonical":"Psalm 89:35","passages":["לא אחלל בריתי ומוצא שפתי לא אשנה "],"query":"019089035"},{"canonical":"Psalm 89:36","passages":["אחת נשבעתי בקדשי אם לדוד אכזב "],"query":"019089036"},{"canonical":"Psalm 89:37","passages":["זרעו לעולם יהיה וכסאו כשמש נגדי "],"query":"019089037"},{"canonical":"Psalm 89:38","passages":["כירח יכון עולם ועד בשחק נאמן סלה "],"query":"019089038"},{"canonical":"Psalm 89:39","passages":["ואתה זנחת ותמאס התעברת עם משיחך "],"query":"019089039"},{"canonical":"Psalm 89:40","passages":["נארתה ברית עבדך חללת לארץ נזרו "],"query":"019089040"},{"canonical":"Psalm 89:41","passages":["פרצת כל גדרתיו שמת מבצריו מחתה "],"query":"019089041"},{"canonical":"Psalm 89:42","passages":["שסהו כל עברי דרך היה חרפה לשכנ͏יו "],"query":"019089042"},{"canonical":"Psalm 89:43","passages":["הרימות ימין צריו השמחת כל אויביו "],"query":"019089043"},{"canonical":"Psalm 89:44","passages":["אף תשיב צור חרבו ולא הקימתו במלחמה "],"query":"019089044"},{"canonical":"Psalm 89:45","passages":["השבת מטהרו וכסאו לארץ מגרתה "],"query":"019089045"},{"canonical":"Psalm 89:46","passages":["הקצרת ימי עלומיו העטית עליו בושה סלה "],"query":"019089046"},{"canonical":"Psalm 89:47","passages":["עד מה יהוה תסתר לנצח תבער כמו אש חמתך "],"query":"019089047"},{"canonical":"Psalm 89:48","passages":["זכר אני מה חלד על מה שוא בראת כל בני אדם "],"query":"019089048"},{"canonical":"Psalm 89:49","passages":["מי גבר יחיה ולא יראה מות ימלט נפשו מיד שאול סלה "],"query":"019089049"},{"canonical":"Psalm 89:50","passages":["איה חסדיך הראשנים אדני נשבעת לדוד באמונתך "],"query":"019089050"},{"canonical":"Psalm 89:51","passages":["זכר אדני חרפת עבדיך שאתי בחיקי כל רבים עמים "],"query":"019089051"},{"canonical":"Psalm 89:52","passages":["אשר חרפו אויביך יהוה אשר חרפו עקבות משיחך "],"query":"019089052"},{"canonical":"Psalm 89:53","passages":["ברוך יהוה לעולם אמן ואמן "],"query":"019089053"}]}