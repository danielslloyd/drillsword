{"query":"024003","verses":[{},{"canonical":"Jeremiah 3:1","passages":["לאמר הן ישלח איש את אשתו והלכה מאתו והיתה לאיש אחר הישוב אליה עוד הלוא חנוף תחנף הארץ ההיא ואת זנית רעים רבים ושוב אלי נאם יהוה "],"query":"024003001"},{"canonical":"Jeremiah 3:2","passages":["שאי עיניך על שפים וראי איפה לא שכבת על דרכים ישבת להם כערבי במדבר ותחניפי ארץ בזנותיך וברעתך "],"query":"024003002"},{"canonical":"Jeremiah 3:3","passages":["וימנעו רבבים ומלקוש לוא היה ומצח אשה זונה היה לך מאנת הכלם "],"query":"024003003"},{"canonical":"Jeremiah 3:4","passages":["הלוא מעתה קראת לי אבי אלוף נערי אתה "],"query":"024003004"},{"canonical":"Jeremiah 3:5","passages":["הינטר לעולם אם ישמר לנצח הנה פ"],"query":"024003005"},{"canonical":"Jeremiah 3:6","passages":["ויאמר יהוה אלי בימי יאשיהו המלך הראית אשר עשתה משבה ישראל הלכה היא על כל הר גבה ואל תחת כל עץ רענן ותזני שם "],"query":"024003006"},{"canonical":"Jeremiah 3:7","passages":["ואמר אחרי עשותה את כל אלה אלי תשוב ולא שבה ותרא בגודה אחותה יהודה "],"query":"024003007"},{"canonical":"Jeremiah 3:8","passages":["וארא כי על כל אדות אשר נאפה משבה ישראל שלחתיה ואתן את ספר כריתתיה אליה ולא יראה בגדה יהודה אחותה ותלך ותזן גם היא "],"query":"024003008"},{"canonical":"Jeremiah 3:9","passages":["והיה מקל זנותה ותחנף את הארץ ותנאף את האבן ואת העץ "],"query":"024003009"},{"canonical":"Jeremiah 3:10","passages":["וגם בכל זאת לא שבה אלי בגודה אחותה יהודה בכל לבה כי אם בשקר נאם יהוה פ"],"query":"024003010"},{"canonical":"Jeremiah 3:11","passages":["ויאמר יהוה אלי צדקה נפשה משבה ישראל מבגדה יהודה "],"query":"024003011"},{"canonical":"Jeremiah 3:12","passages":["הלך וק͏ראת את הדברים האלה צפונה ואמרת שובה משבה ישראל נאם יהוה לוא אפיל פני בכם כי חסיד אני נאם יהוה לא אטור לעולם "],"query":"024003012"},{"canonical":"Jeremiah 3:13","passages":["אך דעי עונך כי ביהוה אלהיך פשעת ותפזרי את דרכיך לזרים תחת כל עץ רענן ובקולי לא שמעתם נאם יהוה "],"query":"024003013"},{"canonical":"Jeremiah 3:14","passages":["שובו בנים שובבים נאם יהוה כי אנכי בעלתי בכם ולקחתי אתכם אחד מעיר ושנים ממשפחה והבאתי אתכם ציון "],"query":"024003014"},{"canonical":"Jeremiah 3:15","passages":["ונתתי לכם רעים כלבי ורעו אתכם דעה והשכיל "],"query":"024003015"},{"canonical":"Jeremiah 3:16","passages":["והיה כי תרבו ופריתם בארץ בימים ההמה נאם יהוה לא יאמרו עוד ארון ברית יהוה ולא יעלה על לב ולא יזכרו בו ולא יפקדו ולא יעשה עוד "],"query":"024003016"},{"canonical":"Jeremiah 3:17","passages":["בעת ההיא יקראו לירושלם כסא יהוה ונקוו אליה כל הגוים לשם יהוה לירושל͏ם ולא ילכו עוד אחרי שררות לבם הרע  ס "],"query":"024003017"},{"canonical":"Jeremiah 3:18","passages":["בימים ההמה ילכו בית יהודה על בית ישראל ויבאו יחדו מארץ צפון על הארץ אשר הנחלתי את אבותיכם "],"query":"024003018"},{"canonical":"Jeremiah 3:19","passages":["ואנכי אמרתי איך אשיתך בבנים ואתן לך ארץ חמדה נחלת צבי צבאות גוים ואמר אבי תשובי "],"query":"024003019"},{"canonical":"Jeremiah 3:20","passages":["אכן בגדה אשה מרעה כן בגדתם בי בית ישראל נאם יהוה "],"query":"024003020"},{"canonical":"Jeremiah 3:21","passages":["קול על שפיים נשמע בכי תחנוני בני ישראל כי העוו את דרכם שכחו את יהוה אלהיהם "],"query":"024003021"},{"canonical":"Jeremiah 3:22","passages":["שובו בנים שובבים ארפה משובתיכם הננו אתנו לך כי אתה יהוה אלהינו "],"query":"024003022"},{"canonical":"Jeremiah 3:23","passages":["אכן לשקר מגבעות המון הרים אכן ביהוה אלהינו תשועת ישראל "],"query":"024003023"},{"canonical":"Jeremiah 3:24","passages":["והבשת אכלה את יגיע אבותינו מנעורינו את צאנם ואת בקרם את בניהם ואת בנותיהם "],"query":"024003024"},{"canonical":"Jeremiah 3:25","passages":["נשכבה בבשתנו ותכסנו כלמתנו כי ליהוה אלהינו חטאנו אנחנו ואבותינו מנעורינו ועד היום הזה ולא שמענו בקול יהוה אלהינו  ס "],"query":"024003025"}]}