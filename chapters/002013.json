{"query":"002013","verses":[{},{"canonical":"Exodus 13:1","passages":["וידבר יהוה אל משה לאמר "],"query":"002013001"},{"canonical":"Exodus 13:2","passages":["קדש לי כל בכור פטר כל רחם בבני ישראל באדם ובבהמה לי הוא "],"query":"002013002"},{"canonical":"Exodus 13:3","passages":["ויאמר משה אל העם זכור את היום הזה אשר יצאתם ממצרים מבית עבדים כי בחזק יד הוציא יהוה אתכם מזה ולא יאכל חמץ "],"query":"002013003"},{"canonical":"Exodus 13:4","passages":["היום אתם יצאים בחדש האביב "],"query":"002013004"},{"canonical":"Exodus 13:5","passages":["והיה כי יביאך יהוה אל ארץ הכנעני והחתי והאמרי והחוי והיבוסי אשר נשבע לאבתיך לתת לך ארץ זבת חלב ודבש ועבדת את העבדה הזאת בחדש הזה "],"query":"002013005"},{"canonical":"Exodus 13:6","passages":["שבעת ימים תאכל מצת וביום השביעי חג ליהוה "],"query":"002013006"},{"canonical":"Exodus 13:7","passages":["מצות יאכל את שבעת הימים ולא יראה לך חמץ ולא יראה לך שאר בכל גבלך "],"query":"002013007"},{"canonical":"Exodus 13:8","passages":["והגדת לבנך ביום ההוא לאמר בעבור זה עשה יהוה לי בצאתי ממצרים "],"query":"002013008"},{"canonical":"Exodus 13:9","passages":["והיה לך לאות על ידך ולזכרון בין עיניך למען תהיה תורת יהוה בפיך כי ביד חזקה הוצאך יהוה ממצרים "],"query":"002013009"},{"canonical":"Exodus 13:10","passages":["ושמרת את החקה הזאת למועדה מימים ימימה  ס "],"query":"002013010"},{"canonical":"Exodus 13:11","passages":["והיה כי יבאך יהוה אל ארץ הכנעני כאשר נשבע לך ולאבתיך ונתנה לך "],"query":"002013011"},{"canonical":"Exodus 13:12","passages":["והעברת כל פטר רחם ליהוה וכל פטר שגר בהמה אשר יהיה לך הזכרים ליהוה "],"query":"002013012"},{"canonical":"Exodus 13:13","passages":["וכל פטר חמר תפדה בשה ואם לא תפדה וערפתו וכל בכור אדם בבניך תפדה "],"query":"002013013"},{"canonical":"Exodus 13:14","passages":["והיה כי ישאלך בנך מחר לאמר מה זאת ואמרת אליו בחזק יד הוציאנו יהוה ממצרים מבית עבדים "],"query":"002013014"},{"canonical":"Exodus 13:15","passages":["ויהי כי הקשה פרעה לשלחנו ויהרג יהוה כל בכור בארץ מצרים מבכר אדם ועד בכור בהמה על כן אני זבח ליהוה כל פטר רחם הזכרים וכל בכור בני אפדה "],"query":"002013015"},{"canonical":"Exodus 13:16","passages":["והיה לאות על ידכה ולטוטפת בין עיניך כי בחזק יד הוציאנו יהוה ממצרים  ס "],"query":"002013016"},{"canonical":"Exodus 13:17","passages":["ויהי בשלח פרעה את העם ולא נחם אלהים דרך ארץ פלשתים כי קרוב הוא כי אמר אלהים פן ינחם העם בראתם מלחמה ושבו מצרימה "],"query":"002013017"},{"canonical":"Exodus 13:18","passages":["ויסב אלהים את העם דרך המדבר ים סוף וחמשים עלו בני ישראל מארץ מצרים "],"query":"002013018"},{"canonical":"Exodus 13:19","passages":["ויקח משה את עצמות יוסף עמו כי השבע השביע את בני ישראל לאמר פקד יפקד אלהים אתכם והעליתם את עצמתי מזה אתכם "],"query":"002013019"},{"canonical":"Exodus 13:20","passages":["ויסעו מסכת ויחנו באתם בקצה המדבר "],"query":"002013020"},{"canonical":"Exodus 13:21","passages":["ויהוה הלך לפניהם יומם בעמוד ענן לנחתם הדרך ולילה בעמוד אש להאיר להם ללכת יומם ולילה "],"query":"002013021"},{"canonical":"Exodus 13:22","passages":["לא ימיש עמוד הענן יומם ועמוד האש לילה לפני העם פ"],"query":"002013022"}]}