{"query":"019039","verses":[{},{"canonical":"Psalm 39:1","passages":["למנצח לידותון מזמור לדוד "],"query":"019039001"},{"canonical":"Psalm 39:2","passages":["אמרתי אשמרה דרכי מחטוא בלשוני אשמרה לפי מחסום בעד רשע לנגדי "],"query":"019039002"},{"canonical":"Psalm 39:3","passages":["נאלמתי דומיה החשיתי מטוב וכאבי נעכר "],"query":"019039003"},{"canonical":"Psalm 39:4","passages":["חם לבי בקרבי בהגיגי תבער אש דברתי בלשוני "],"query":"019039004"},{"canonical":"Psalm 39:5","passages":["הודיעני יהוה קצי ומדת ימי מה היא אדעה מה חדל אני "],"query":"019039005"},{"canonical":"Psalm 39:6","passages":["הנה טפחות נתתה ימי וחלדי כאין נגדך אך כל הבל כל אדם נצב סלה "],"query":"019039006"},{"canonical":"Psalm 39:7","passages":["אך בצלם יתהלך איש אך הבל יהמיון יצבר ולא ידע מי אספם "],"query":"019039007"},{"canonical":"Psalm 39:8","passages":["ועתה מה קויתי אדני תוחלתי לך היא "],"query":"019039008"},{"canonical":"Psalm 39:9","passages":["מכל פשעי הצילני חרפת נבל אל תשימני "],"query":"019039009"},{"canonical":"Psalm 39:10","passages":["נאלמתי לא אפתח פי כי אתה עשית "],"query":"019039010"},{"canonical":"Psalm 39:11","passages":["הסר מעלי נגעך מתגרת ידך אני כליתי "],"query":"019039011"},{"canonical":"Psalm 39:12","passages":["בתוכחות על עון יסרת איש ותמס כעש חמודו אך הבל כל אדם סלה "],"query":"019039012"},{"canonical":"Psalm 39:13","passages":["שמעה תפלתי יהוה ושועתי האזינה אל דמעתי אל תחרש כי גר אנכי עמך תושב ככל אבותי "],"query":"019039013"},{"canonical":"Psalm 39:14","passages":["השע ממני ואבליגה בטרם אלך ואינני "],"query":"019039014"}]}