{"query":"001037","verses":[{},{"canonical":"Genesis 37:1","passages":["וישב יעקב בארץ מגורי אביו בארץ כנען "],"query":"001037001"},{"canonical":"Genesis 37:2","passages":["אלה תלדות יעקב יוסף בן שבע עשרה שנה היה רעה את אחיו בצאן והוא נער את בני בלהה ואת בני זלפה נשי אביו ויבא יוסף את דבתם רעה אל אביהם "],"query":"001037002"},{"canonical":"Genesis 37:3","passages":["וישראל אהב את יוסף מכל בניו כי בן זקנים הוא לו ועשה לו כתנת פסים "],"query":"001037003"},{"canonical":"Genesis 37:4","passages":["ויראו אחיו כי אתו אהב אביהם מכל אחיו וישנאו אתו ולא יכלו דברו לשלם "],"query":"001037004"},{"canonical":"Genesis 37:5","passages":["ויחלם יוסף חלום ויגד לאחיו ויוספו עוד שנא אתו "],"query":"001037005"},{"canonical":"Genesis 37:6","passages":["ויאמר אליהם שמעו נא החלום הזה אשר חלמתי "],"query":"001037006"},{"canonical":"Genesis 37:7","passages":["והנה אנחנו מאלמים אלמים בתוך השדה והנה קמה אלמתי וגם נצבה והנה תסבינה אלמתיכם ותשתחוין לאלמתי "],"query":"001037007"},{"canonical":"Genesis 37:8","passages":["ויאמרו לו אחיו המלך תמלך עלינו אם משול תמשל בנו ויוספו עוד שנא אתו על חלמתיו ועל דבריו "],"query":"001037008"},{"canonical":"Genesis 37:9","passages":["ויחלם עוד חלום אחר ויספר אתו לאחיו ויאמר הנה חלמתי חלום עוד והנה השמש והירח ואחד עשר כוכבים משתחוים לי "],"query":"001037009"},{"canonical":"Genesis 37:10","passages":["ויספר אל אביו ואל אחיו ויגער בו אביו ויאמר לו מה החלום הזה אשר חלמת הבוא נבוא אני ואמך ואחיך להשתחות לך ארצה "],"query":"001037010"},{"canonical":"Genesis 37:11","passages":["ויקנאו בו אחיו ואביו שמר את הדבר "],"query":"001037011"},{"canonical":"Genesis 37:12","passages":["וילכו אחיו לרעות את צאן אביהם בשכם "],"query":"001037012"},{"canonical":"Genesis 37:13","passages":["ויאמר ישראל אל יוסף הלוא אחיך רעים בשכם לכה ואשלחך אליהם ויאמר לו הנני "],"query":"001037013"},{"canonical":"Genesis 37:14","passages":["ויאמר לו לך נא ראה את שלום אחיך ואת שלום הצאן והשבני דבר וישלחהו מעמק חברון ויבא שכמה "],"query":"001037014"},{"canonical":"Genesis 37:15","passages":["וימצאהו איש והנה תעה בשדה וישאלהו האיש לאמר מה תבקש "],"query":"001037015"},{"canonical":"Genesis 37:16","passages":["ויאמר את אחי אנכי מבקש הגידה נא לי איפה הם רעים "],"query":"001037016"},{"canonical":"Genesis 37:17","passages":["ויאמר האיש נסעו מזה כי שמעתי אמרים נלכה דתינה וילך יוסף אחר אחיו וימצאם בדתן "],"query":"001037017"},{"canonical":"Genesis 37:18","passages":["ויראו אתו מרחק ובטרם יקרב אליהם ויתנכלו אתו להמיתו "],"query":"001037018"},{"canonical":"Genesis 37:19","passages":["ויאמרו איש אל אחיו הנה בעל החלמות הלזה בא "],"query":"001037019"},{"canonical":"Genesis 37:20","passages":["ועתה לכו ונהרגהו ונשלכהו באחד הברות ואמרנו חיה רעה אכלתהו ונראה מה יהיו חלמתיו "],"query":"001037020"},{"canonical":"Genesis 37:21","passages":["וישמע ראובן ויצלהו מידם ויאמר לא נכנו נפש "],"query":"001037021"},{"canonical":"Genesis 37:22","passages":["ויאמר אלהם ראובן אל תשפכו דם השליכו אתו אל הבור הזה אשר במדבר ויד אל תשלחו בו למען הציל אתו מידם להשיבו אל אביו "],"query":"001037022"},{"canonical":"Genesis 37:23","passages":["ו͏יהי כ͏אשר בא יוסף אל אחיו ויפשיטו את יוסף את כתנתו את כתנת הפסים אשר עליו "],"query":"001037023"},{"canonical":"Genesis 37:24","passages":["ויקחהו וישלכו אתו הברה והבור רק אין בו מים "],"query":"001037024"},{"canonical":"Genesis 37:25","passages":["וישבו לאכל לחם וישאו עיניהם ויראו והנה ארחת ישמעאלים באה מגלעד וגמליהם נשאים נכאת וצרי ולט הולכים להוריד מצרימה "],"query":"001037025"},{"canonical":"Genesis 37:26","passages":["ויאמר יהודה אל אחיו מה בצע כי נהרג את אחינו וכסינו את דמו "],"query":"001037026"},{"canonical":"Genesis 37:27","passages":["לכו ונמכרנו לישמעאלים וידנו אל תהי בו כי אחינו בשרנו הוא וישמעו אחיו "],"query":"001037027"},{"canonical":"Genesis 37:28","passages":["ויעברו אנשים מדינים סחרים וימשכו ויעלו את יוסף מן הבור וימכרו את יוסף לישמעאלים בעשרים כסף ויביאו את יוסף מצרימה "],"query":"001037028"},{"canonical":"Genesis 37:29","passages":["וישב ראובן אל הבור והנה אין יוסף בבור ויקרע את בגדיו "],"query":"001037029"},{"canonical":"Genesis 37:30","passages":["וישב אל אחיו ויאמר הילד איננו ואני אנה אני בא "],"query":"001037030"},{"canonical":"Genesis 37:31","passages":["ויקחו את כתנת יוסף וישחטו שעיר עזים ויטבלו את הכתנת בדם "],"query":"001037031"},{"canonical":"Genesis 37:32","passages":["וישלחו את כתנת הפסים ויביאו אל אביהם ויאמרו זאת מצאנו הכר נא הכתנת בנך הוא אם לא "],"query":"001037032"},{"canonical":"Genesis 37:33","passages":["ויכירה ויאמר כתנת בני חיה רעה אכלתהו טרף טרף יוסף "],"query":"001037033"},{"canonical":"Genesis 37:34","passages":["ויקרע יעקב שמלתיו וישם שק במתניו ויתאבל על בנו ימים רבים "],"query":"001037034"},{"canonical":"Genesis 37:35","passages":["ויקמו כל בניו וכל בנתיו לנחמו וימאן להתנחם ויאמר כי ארד אל בני אבל שאלה ויבך אתו אביו "],"query":"001037035"},{"canonical":"Genesis 37:36","passages":["והמדנים מכרו אתו אל מצרים לפוטיפר סריס פרעה שר הטבחים פ"],"query":"001037036"}]}