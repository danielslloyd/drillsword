{"query":"019091","verses":[{},{"canonical":"Psalm 91:1","passages":["ישב בסתר עליון בצל שדי יתלונן "],"query":"019091001"},{"canonical":"Psalm 91:2","passages":["אמר ליהוה מחסי ומצודתי אלהי אבטח בו "],"query":"019091002"},{"canonical":"Psalm 91:3","passages":["כי הוא יצילך מפח יקוש מדבר הוות "],"query":"019091003"},{"canonical":"Psalm 91:4","passages":["באברתו יסך לך ותחת כנפיו תחסה צנה וסחרה אמתו "],"query":"019091004"},{"canonical":"Psalm 91:5","passages":["לא תירא מפחד לילה מחץ יעוף יומם "],"query":"019091005"},{"canonical":"Psalm 91:6","passages":["מדבר באפל יהלך מקטב ישוד צהרים "],"query":"019091006"},{"canonical":"Psalm 91:7","passages":["יפל מצדך אלף ורבבה מימינך אליך לא יגש "],"query":"019091007"},{"canonical":"Psalm 91:8","passages":["רק בעיניך תביט ושלמת רשעים תראה "],"query":"019091008"},{"canonical":"Psalm 91:9","passages":["כי אתה יהוה מחסי עליון שמת מעונך "],"query":"019091009"},{"canonical":"Psalm 91:10","passages":["לא תאנה אליך רעה ונגע לא יקרב באהלך "],"query":"019091010"},{"canonical":"Psalm 91:11","passages":["כי מלאכיו יצוה לך לשמרך בכל דרכיך "],"query":"019091011"},{"canonical":"Psalm 91:12","passages":["על כפים ישאונך פן תגף באבן רגלך "],"query":"019091012"},{"canonical":"Psalm 91:13","passages":["על שחל ופתן תדרך תרמס כפיר ותנין "],"query":"019091013"},{"canonical":"Psalm 91:14","passages":["כי בי חשק ואפלטהו אשגבהו כי ידע שמי "],"query":"019091014"},{"canonical":"Psalm 91:15","passages":["יקראני ואענהו עמו אנכי בצרה אחלצהו ואכבדהו "],"query":"019091015"},{"canonical":"Psalm 91:16","passages":["ארך ימים אשביעהו ואראהו בישועתי "],"query":"019091016"}]}