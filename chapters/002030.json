{"query":"002030","verses":[{},{"canonical":"Exodus 30:1","passages":["ועשית מזבח מקטר קטרת עצי שטים תעשה אתו "],"query":"002030001"},{"canonical":"Exodus 30:2","passages":["אמה ארכו ואמה רחבו רבוע יהיה ואמתים קמתו ממנו קרנתיו "],"query":"002030002"},{"canonical":"Exodus 30:3","passages":["וצפית אתו זהב טהור את גגו ואת קירתיו סביב ואת קרנתיו ועשית לו זר זהב סביב "],"query":"002030003"},{"canonical":"Exodus 30:4","passages":["ושתי טבעת זהב תעשה לו מתחת לזרו על שתי צלעתיו תעשה על שני צדיו והיה לבתים לבדים לשאת אתו בהמה "],"query":"002030004"},{"canonical":"Exodus 30:5","passages":["ועשית את הבדים עצי שטים וצפית אתם זהב "],"query":"002030005"},{"canonical":"Exodus 30:6","passages":["ונתתה אתו לפני הפרכת אשר על ארן העדת לפני הכפרת אשר על העדת אשר אועד לך שמה "],"query":"002030006"},{"canonical":"Exodus 30:7","passages":["והקטיר עליו אהרן קטרת סמים בבקר בבקר בהיטיבו את הנרת יקטירנה "],"query":"002030007"},{"canonical":"Exodus 30:8","passages":["ובהעלת אהרן את הנרת בין הערבים יקטירנה קטרת תמיד לפני יהוה לדרתיכם "],"query":"002030008"},{"canonical":"Exodus 30:9","passages":["לא תעלו עליו קטרת זרה ועלה ומנחה ונסך לא תסכו עליו "],"query":"002030009"},{"canonical":"Exodus 30:10","passages":["וכפר אהרן על קרנתיו אחת בשנה מדם חטאת הכפרים אחת בשנה יכפר עליו לדרתיכם קדש ק͏דשים הוא ליהוה פ"],"query":"002030010"},{"canonical":"Exodus 30:11","passages":["וידבר יהוה אל משה לאמר "],"query":"002030011"},{"canonical":"Exodus 30:12","passages":["כי תשא את ראש בנ͏י ישראל לפקדיהם ונתנו איש כפר נפשו ליהוה בפקד אתם ולא יהיה בהם נגף בפקד אתם "],"query":"002030012"},{"canonical":"Exodus 30:13","passages":["זה יתנו כל העבר על הפקדים מחצית השקל בשקל הקדש עשרים גרה השקל מחצית השקל תרומה ל͏יהוה "],"query":"002030013"},{"canonical":"Exodus 30:14","passages":["כל העבר על הפקדים מבן עשרים שנה ומעלה יתן תרומת יהוה "],"query":"002030014"},{"canonical":"Exodus 30:15","passages":["העשיר לא ירבה והדל לא ימעיט ממחצית השקל לתת את תרומת יהוה לכפר על נפשתיכם "],"query":"002030015"},{"canonical":"Exodus 30:16","passages":["ולקחת את כסף הכפרים מאת בני ישראל ונתת אתו על עבדת אהל מועד והיה לבני ישראל לזכרון לפני יהוה לכפר על נפשתיכם פ"],"query":"002030016"},{"canonical":"Exodus 30:17","passages":["וידבר יהוה אל משה לאמר "],"query":"002030017"},{"canonical":"Exodus 30:18","passages":["ועשית כיור נחשת וכנו נחשת לרחצה ונתת אתו בין אהל מועד ובין המזבח ונתת שמה מים "],"query":"002030018"},{"canonical":"Exodus 30:19","passages":["ורחצו אהרן ובניו ממנו את ידיהם ואת רגליהם "],"query":"002030019"},{"canonical":"Exodus 30:20","passages":["בבאם אל אהל מועד ירחצו מים ולא ימתו או בגשתם אל המזבח לשרת להקטיר אשה ליהוה "],"query":"002030020"},{"canonical":"Exodus 30:21","passages":["ורחצו ידיהם ורגליהם ולא ימתו והיתה להם חק עולם לו ולזרעו לדרתם פ"],"query":"002030021"},{"canonical":"Exodus 30:22","passages":["וידבר יהוה אל משה לאמר "],"query":"002030022"},{"canonical":"Exodus 30:23","passages":["ואתה קח לך בשמים ראש מר דרור חמש מאות וקנמן בשם מחציתו חמשים ומאתים וקנה בשם חמשים ומאתים "],"query":"002030023"},{"canonical":"Exodus 30:24","passages":["וקדה חמש מאות בשקל הקדש ושמן זית הין "],"query":"002030024"},{"canonical":"Exodus 30:25","passages":["ועשית אתו שמן משחת קדש רקח מרקחת מעשה רקח שמן משחת קדש יהיה "],"query":"002030025"},{"canonical":"Exodus 30:26","passages":["ומשחת בו את אהל מועד ואת ארון העדת "],"query":"002030026"},{"canonical":"Exodus 30:27","passages":["ואת השלחן ואת כל כליו ואת המנרה ואת כליה ואת מזבח הקטרת "],"query":"002030027"},{"canonical":"Exodus 30:28","passages":["ואת מזבח העלה ואת כל כליו ואת הכיר ואת כנו "],"query":"002030028"},{"canonical":"Exodus 30:29","passages":["וקדשת אתם והיו קדש ק͏דשים כל הנגע בהם יקדש "],"query":"002030029"},{"canonical":"Exodus 30:30","passages":["ואת אהרן ואת בניו תמשח וקדשת אתם לכהן לי "],"query":"002030030"},{"canonical":"Exodus 30:31","passages":["ואל בני ישראל תדבר לאמר שמן משחת קדש יהיה זה לי לדרתיכם "],"query":"002030031"},{"canonical":"Exodus 30:32","passages":["על בשר אדם לא ייסך ובמתכנתו לא תעשו כמהו קדש הוא קדש יהיה לכם "],"query":"002030032"},{"canonical":"Exodus 30:33","passages":["איש אשר ירקח כמהו ואשר יתן ממנו על זר ונכרת מעמיו  ס "],"query":"002030033"},{"canonical":"Exodus 30:34","passages":["ויאמר יהוה אל משה קח לך סמים נטף ושחלת וחלבנה סמים ולבנה זכה בד בבד יהיה "],"query":"002030034"},{"canonical":"Exodus 30:35","passages":["ועשית אתה קטרת רקח מעשה רוקח ממלח טהור קדש "],"query":"002030035"},{"canonical":"Exodus 30:36","passages":["ושחקת ממנה הדק ונתתה ממנה לפני העדת באהל מועד אשר אועד לך שמה קדש ק͏דשים תהיה לכם "],"query":"002030036"},{"canonical":"Exodus 30:37","passages":["והקטרת אשר תעשה במתכנתה לא תעשו לכם קדש תהיה לך ליהוה "],"query":"002030037"},{"canonical":"Exodus 30:38","passages":["איש אשר יעשה כמוה להריח בה ונכרת מעמיו  ס "],"query":"002030038"}]}