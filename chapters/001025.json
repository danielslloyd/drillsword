{"query":"001025","verses":[{},{"canonical":"Genesis 25:1","passages":["ויסף אברהם ויקח אשה ושמה קטורה "],"query":"001025001"},{"canonical":"Genesis 25:2","passages":["ותלד לו את זמרן ואת יקשן ואת מדן ואת מדין ואת ישבק ואת שוח "],"query":"001025002"},{"canonical":"Genesis 25:3","passages":["ויקשן ילד את שבא ואת דדן ובני דדן היו אשורם ולטושים ולאמים "],"query":"001025003"},{"canonical":"Genesis 25:4","passages":["ובני מדין עיפה ועפר וחנך ואבידע ואלדעה כל אלה בני קטורה "],"query":"001025004"},{"canonical":"Genesis 25:5","passages":["ויתן אברהם את כל אשר לו ליצחק "],"query":"001025005"},{"canonical":"Genesis 25:6","passages":["ולבני הפילגשים אשר לאברהם נתן אברהם מתנת וישלחם מעל יצחק בנו בעודנו חי קדמה אל ארץ קדם "],"query":"001025006"},{"canonical":"Genesis 25:7","passages":["ואלה ימי שני חיי אברהם אשר חי מאת שנה ושבעים שנה וחמש שנים "],"query":"001025007"},{"canonical":"Genesis 25:8","passages":["ויגוע וימת אברהם בשיבה טובה זקן ושבע ויאסף אל עמיו "],"query":"001025008"},{"canonical":"Genesis 25:9","passages":["ויקברו אתו יצחק וישמעאל בניו אל מערת המכפלה אל שדה עפרן בן צחר החתי אשר על פני ממרא "],"query":"001025009"},{"canonical":"Genesis 25:10","passages":["השדה אשר קנה אברהם מאת בני חת שמה קבר אברהם ושרה אשתו "],"query":"001025010"},{"canonical":"Genesis 25:11","passages":["ויהי אחרי מות אברהם ויברך אלהים את יצחק בנו וישב יצחק עם באר לחי ראי  ס "],"query":"001025011"},{"canonical":"Genesis 25:12","passages":["ואלה תלדת ישמעאל בן אברהם אשר ילדה הגר המצרית שפחת שרה לאברהם "],"query":"001025012"},{"canonical":"Genesis 25:13","passages":["ואלה שמות בני ישמעאל בשמתם לתולדתם בכר ישמעאל נבית וקדר ואדבאל ומבשם "],"query":"001025013"},{"canonical":"Genesis 25:14","passages":["ומשמע ודומה ומשא "],"query":"001025014"},{"canonical":"Genesis 25:15","passages":["חדד ותימא יטור נפיש וקדמה "],"query":"001025015"},{"canonical":"Genesis 25:16","passages":["אלה הם בני ישמעאל ואלה שמתם בחצריהם ובטירתם שנים עשר נשיאם לאמתם "],"query":"001025016"},{"canonical":"Genesis 25:17","passages":["ואלה שני חיי ישמעאל מאת שנה ושלשים שנה ושבע שנים ויגוע וימת ויאסף אל עמיו "],"query":"001025017"},{"canonical":"Genesis 25:18","passages":["וישכנו מ͏חוילה עד שור אשר על פני מצרים באכה אשורה על פני כל אחיו נפל פ"],"query":"001025018"},{"canonical":"Genesis 25:19","passages":["ואלה תולדת יצחק בן אברהם אברהם הוליד את יצחק "],"query":"001025019"},{"canonical":"Genesis 25:20","passages":["ויהי יצחק בן ארבעים שנה בקחתו את רבקה בת בתואל ה͏ארמי מפדן ארם אחות לבן הארמי לו לאשה "],"query":"001025020"},{"canonical":"Genesis 25:21","passages":["ויעתר יצחק ל͏יהוה לנכח אשתו כי עקרה הוא ויעתר לו יהוה ותהר רבקה אשתו "],"query":"001025021"},{"canonical":"Genesis 25:22","passages":["ויתרצצו הבנים בקרבה ותאמר אם כן למה זה אנכי ותלך לדרש את יהוה "],"query":"001025022"},{"canonical":"Genesis 25:23","passages":["ויאמר יהוה לה שני גוים בבטנך ושני לאמים ממעיך יפרדו ולאם מלאם יאמץ ורב יעבד צעיר "],"query":"001025023"},{"canonical":"Genesis 25:24","passages":["וימלאו ימיה ללדת והנה תומם בבטנה "],"query":"001025024"},{"canonical":"Genesis 25:25","passages":["ויצא הראשון אדמוני כלו כאדרת שער ויקראו שמו עשו "],"query":"001025025"},{"canonical":"Genesis 25:26","passages":["ואחרי כן יצא אחיו וידו אחזת בעקב עשו ויקרא שמו יעקב ויצחק בן ששים שנה בלדת אתם "],"query":"001025026"},{"canonical":"Genesis 25:27","passages":["ו͏יגדלו הנערים ויהי עשו איש ידע ציד איש שדה ויעקב איש תם ישב אהלים "],"query":"001025027"},{"canonical":"Genesis 25:28","passages":["ויאהב יצחק את עשו כי ציד בפיו ורבקה אהבת את יעקב "],"query":"001025028"},{"canonical":"Genesis 25:29","passages":["ויזד יעקב נזיד ויבא עשו מן השדה והוא עיף "],"query":"001025029"},{"canonical":"Genesis 25:30","passages":["ויאמר עשו אל יעקב הלעיטני נא מן האדם האדם הזה כי עיף אנכי על כן קרא שמו אדום "],"query":"001025030"},{"canonical":"Genesis 25:31","passages":["ויאמר יעקב מכרה כיום את בכרתך לי "],"query":"001025031"},{"canonical":"Genesis 25:32","passages":["ויאמר עשו הנה אנכי הולך למות ולמה זה לי בכרה "],"query":"001025032"},{"canonical":"Genesis 25:33","passages":["ויאמר יעקב השבעה לי כיום וישבע לו וימכר את בכרתו ליעקב "],"query":"001025033"},{"canonical":"Genesis 25:34","passages":["ויעקב נתן לעשו לחם ונזיד עדשים ויאכל וישת ויקם וילך ויבז עשו את הבכרה  ס "],"query":"001025034"}]}