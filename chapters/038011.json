{"query":"038011","verses":[{},{"canonical":"Zechariah 11:1","passages":["פתח לבנון דלתיך ותאכל אש בארזיך "],"query":"038011001"},{"canonical":"Zechariah 11:2","passages":["הילל ברוש כי נפל ארז אשר אדרים שדדו הילילו אלוני בשן כי ירד יער הבציר "],"query":"038011002"},{"canonical":"Zechariah 11:3","passages":["קול יללת הרעים כי שדדה אדרתם קול שאגת כפירים כי שדד גאון הירדן  ס "],"query":"038011003"},{"canonical":"Zechariah 11:4","passages":["כה אמר יהוה אלהי רעה את צאן ההרגה "],"query":"038011004"},{"canonical":"Zechariah 11:5","passages":["אשר קניהן יהרגן ולא יאשמו ומכריהן יאמר ברוך יהוה ואעשר ורעיהם לא יחמול עליהן "],"query":"038011005"},{"canonical":"Zechariah 11:6","passages":["כי לא אחמול עוד על ישבי הארץ נאם יהוה והנה אנכי ממציא את האדם איש ביד רעהו וביד מלכו וכתתו את הארץ ולא אציל מידם "],"query":"038011006"},{"canonical":"Zechariah 11:7","passages":["וארעה את צאן ההרגה לכן עניי הצאן ואקח לי שני מקלות לאחד קראתי נעם ולאחד קראתי חבלים וארעה את הצאן "],"query":"038011007"},{"canonical":"Zechariah 11:8","passages":["ואכחד את שלשת הרעים בירח אחד ותקצר נפשי בהם וגם נפשם בחלה בי "],"query":"038011008"},{"canonical":"Zechariah 11:9","passages":["ואמר לא ארעה אתכם המתה תמות והנכחדת תכחד והנשארות תאכלנה אשה את בשר רעותה "],"query":"038011009"},{"canonical":"Zechariah 11:10","passages":["ואקח את מקלי את נעם ואגדע אתו להפיר את בריתי אשר כרתי את כל העמים "],"query":"038011010"},{"canonical":"Zechariah 11:11","passages":["ותפר ביום ההוא וידעו כן עניי הצאן השמרים אתי כי דבר יהוה הוא "],"query":"038011011"},{"canonical":"Zechariah 11:12","passages":["ואמר אליהם אם טוב בעיניכם הבו שכרי ואם לא חדלו וישקלו את שכרי שלשים כסף "],"query":"038011012"},{"canonical":"Zechariah 11:13","passages":["ויאמר יהוה אלי השליכהו אל היוצר אדר היקר אשר יקרתי מעליהם ואקחה שלשים הכסף ואשליך אתו בית יהוה אל היוצר "],"query":"038011013"},{"canonical":"Zechariah 11:14","passages":["ואגדע את מקלי השני את החבלים להפר את האחוה בין יהודה ובין ישראל  ס "],"query":"038011014"},{"canonical":"Zechariah 11:15","passages":["ויאמר יהוה אלי עוד קח לך כלי רעה אולי "],"query":"038011015"},{"canonical":"Zechariah 11:16","passages":["כי הנה אנכי מקים רעה בארץ הנכחדות לא יפקד הנער לא יבקש והנשברת לא ירפא הנצבה לא יכלכל ובשר הבריאה יאכל ופרסיהן יפרק  ס "],"query":"038011016"},{"canonical":"Zechariah 11:17","passages":["הוי רעי ה͏אליל עזבי הצאן חרב על זרועו ועל עין ימינו זרעו יבוש תיבש ועין ימינו כהה תכהה  ס "],"query":"038011017"}]}