{"query":"019108","verses":[{},{"canonical":"Psalm 108:1","passages":["שיר מזמור לדוד "],"query":"019108001"},{"canonical":"Psalm 108:2","passages":["נכון לבי אלהים אשירה ואזמרה אף כבודי "],"query":"019108002"},{"canonical":"Psalm 108:3","passages":["עורה הנבל וכנור אעירה שחר "],"query":"019108003"},{"canonical":"Psalm 108:4","passages":["אודך בעמים יהוה ואזמרך בל אמים "],"query":"019108004"},{"canonical":"Psalm 108:5","passages":["כי גדול מעל שמים חסדך ועד שחקים אמתך "],"query":"019108005"},{"canonical":"Psalm 108:6","passages":["רומה על שמים אלהים ועל כל הארץ כבודך "],"query":"019108006"},{"canonical":"Psalm 108:7","passages":["למען יחלצון ידידיך הושיעה ימינך וענני "],"query":"019108007"},{"canonical":"Psalm 108:8","passages":["אלהים דבר בקדשו אעלזה אחלקה שכם ועמק סכות אמדד "],"query":"019108008"},{"canonical":"Psalm 108:9","passages":["לי גלעד לי מנשה ואפרים מעוז ראשי יהודה מחקקי "],"query":"019108009"},{"canonical":"Psalm 108:10","passages":["מואב סיר רחצי על אדום אשליך נעלי עלי פלשת אתרועע "],"query":"019108010"},{"canonical":"Psalm 108:11","passages":["מי יבלני עיר מבצר מי נחני עד אדום "],"query":"019108011"},{"canonical":"Psalm 108:12","passages":["הלא אלהים זנחתנו ולא תצא אלהים בצבאתינו "],"query":"019108012"},{"canonical":"Psalm 108:13","passages":["הבה לנו עזרת מצר ושוא תשועת אדם "],"query":"019108013"},{"canonical":"Psalm 108:14","passages":["באלהים נעשה חיל והוא יבוס צרינו "],"query":"019108014"}]}