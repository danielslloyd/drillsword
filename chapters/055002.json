{"query":"055002","verses":[{},{"canonical":"2 Timothy 2:1","passages":["Σὺ οὖν,  τέκνον μου,  ἐνδυναμοῦ ἐν τῇ χάριτι τῇ ἐν Χριστῷ Ἰησοῦ,  "],"query":"055002001"},{"canonical":"2 Timothy 2:2","passages":["καὶ ἃ ἤκουσας παρ’ ἐμοῦ διὰ πολλῶν μαρτύρων,  ταῦτα παράθου πιστοῖς ἀνθρώποις,  οἵτινες ἱκανοὶ ἔσονται καὶ ἑτέρους διδάξαι.  "],"query":"055002002"},{"canonical":"2 Timothy 2:3","passages":[" ⸀συγκακοπάθησον ὡς καλὸς στρατιώτης  ⸂Χριστοῦ Ἰησοῦ⸃.  "],"query":"055002003"},{"canonical":"2 Timothy 2:4","passages":["οὐδεὶς στρατευόμενος ἐμπλέκεται ταῖς τοῦ βίου πραγματείαις,  ἵνα τῷ στρατολογήσαντι ἀρέσῃ·  "],"query":"055002004"},{"canonical":"2 Timothy 2:5","passages":["ἐὰν δὲ καὶ ἀθλῇ τις,  οὐ στεφανοῦται ἐὰν μὴ νομίμως ἀθλήσῃ·  "],"query":"055002005"},{"canonical":"2 Timothy 2:6","passages":["τὸν κοπιῶντα γεωργὸν δεῖ πρῶτον τῶν καρπῶν μεταλαμβάνειν.  "],"query":"055002006"},{"canonical":"2 Timothy 2:7","passages":["νόει  ⸀ὃ λέγω·   ⸀δώσει γάρ σοι ὁ κύριος σύνεσιν ἐν πᾶσιν.  "],"query":"055002007"},{"canonical":"2 Timothy 2:8","passages":["Μνημόνευε Ἰησοῦν Χριστὸν ἐγηγερμένον ἐκ νεκρῶν,  ἐκ σπέρματος Δαυίδ,  κατὰ τὸ εὐαγγέλιόν μου·  "],"query":"055002008"},{"canonical":"2 Timothy 2:9","passages":["ἐν ᾧ κακοπαθῶ μέχρι δεσμῶν ὡς κακοῦργος.  ἀλλὰ ὁ λόγος τοῦ θεοῦ οὐ δέδεται·  "],"query":"055002009"},{"canonical":"2 Timothy 2:10","passages":["διὰ τοῦτο πάντα ὑπομένω διὰ τοὺς ἐκλεκτούς,  ἵνα καὶ αὐτοὶ σωτηρίας τύχωσιν τῆς ἐν Χριστῷ Ἰησοῦ μετὰ δόξης αἰωνίου.  "],"query":"055002010"},{"canonical":"2 Timothy 2:11","passages":["πιστὸς ὁ λόγος·  εἰ γὰρ συναπεθάνομεν,  καὶ συζήσομεν·  "],"query":"055002011"},{"canonical":"2 Timothy 2:12","passages":["εἰ ὑπομένομεν,  καὶ συμβασιλεύσομεν·  εἰ  ⸀ἀρνησόμεθα,  κἀκεῖνος ἀρνήσεται ἡμᾶς·  "],"query":"055002012"},{"canonical":"2 Timothy 2:13","passages":["εἰ ἀπιστοῦμεν,  ἐκεῖνος πιστὸς μένει·   ⸀ἀρνήσασθαι ἑαυτὸν οὐ δύναται.  "],"query":"055002013"},{"canonical":"2 Timothy 2:14","passages":["Ταῦτα ὑπομίμνῃσκε,  διαμαρτυρόμενος ἐνώπιον τοῦ  ⸀κυρίου,  μὴ λογομαχεῖν,   ⸀ἐπ’ οὐδὲν χρήσιμον,  ἐπὶ καταστροφῇ τῶν ἀκουόντων.  "],"query":"055002014"},{"canonical":"2 Timothy 2:15","passages":["σπούδασον σεαυτὸν δόκιμον παραστῆσαι τῷ θεῷ,  ἐργάτην ἀνεπαίσχυντον,  ὀρθοτομοῦντα τὸν λόγον τῆς ἀληθείας.  "],"query":"055002015"},{"canonical":"2 Timothy 2:16","passages":["τὰς δὲ βεβήλους κενοφωνίας περιΐστασο·  ἐπὶ πλεῖον γὰρ προκόψουσιν ἀσεβείας,  "],"query":"055002016"},{"canonical":"2 Timothy 2:17","passages":["καὶ ὁ λόγος αὐτῶν ὡς γάγγραινα νομὴν ἕξει·  ὧν ἐστιν Ὑμέναιος καὶ Φίλητος,  "],"query":"055002017"},{"canonical":"2 Timothy 2:18","passages":["οἵτινες περὶ τὴν ἀλήθειαν ἠστόχησαν,   ⸀λέγοντες ἀνάστασιν ἤδη γεγονέναι,  καὶ ἀνατρέπουσιν τήν τινων πίστιν.  "],"query":"055002018"},{"canonical":"2 Timothy 2:19","passages":["ὁ μέντοι στερεὸς θεμέλιος τοῦ θεοῦ ἕστηκεν,  ἔχων τὴν σφραγῖδα ταύτην·  Ἔγνω κύριος τοὺς ὄντας αὐτοῦ,  καί·  Ἀποστήτω ἀπὸ ἀδικίας πᾶς ὁ ὀνομάζων τὸ ὄνομα κυρίου.  "],"query":"055002019"},{"canonical":"2 Timothy 2:20","passages":["Ἐν μεγάλῃ δὲ οἰκίᾳ οὐκ ἔστιν μόνον σκεύη χρυσᾶ καὶ ἀργυρᾶ ἀλλὰ καὶ ξύλινα καὶ ὀστράκινα,  καὶ ἃ μὲν εἰς τιμὴν ἃ δὲ εἰς ἀτιμίαν·  "],"query":"055002020"},{"canonical":"2 Timothy 2:21","passages":["ἐὰν οὖν τις ἐκκαθάρῃ ἑαυτὸν ἀπὸ τούτων,  ἔσται σκεῦος εἰς τιμήν,  ἡγιασμένον,   ⸀εὔχρηστον τῷ δεσπότῃ,  εἰς πᾶν ἔργον ἀγαθὸν ἡτοιμασμένον.  "],"query":"055002021"},{"canonical":"2 Timothy 2:22","passages":["τὰς δὲ νεωτερικὰς ἐπιθυμίας φεῦγε,  δίωκε δὲ δικαιοσύνην,  πίστιν,  ἀγάπην,  εἰρήνην μετὰ τῶν ἐπικαλουμένων τὸν κύριον ἐκ καθαρᾶς καρδίας.  "],"query":"055002022"},{"canonical":"2 Timothy 2:23","passages":["τὰς δὲ μωρὰς καὶ ἀπαιδεύτους ζητήσεις παραιτοῦ,  εἰδὼς ὅτι γεννῶσι μάχας·  "],"query":"055002023"},{"canonical":"2 Timothy 2:24","passages":["δοῦλον δὲ κυρίου οὐ δεῖ μάχεσθαι,  ἀλλὰ ἤπιον εἶναι πρὸς πάντας,  διδακτικόν,  ἀνεξίκακον,  "],"query":"055002024"},{"canonical":"2 Timothy 2:25","passages":["ἐν πραΰτητι παιδεύοντα τοὺς ἀντιδιατιθεμένους,  μήποτε  ⸀δώῃ αὐτοῖς ὁ θεὸς μετάνοιαν εἰς ἐπίγνωσιν ἀληθείας,  "],"query":"055002025"},{"canonical":"2 Timothy 2:26","passages":["καὶ ἀνανήψωσιν ἐκ τῆς τοῦ διαβόλου παγίδος,  ἐζωγρημένοι ὑπ’ αὐτοῦ εἰς τὸ ἐκείνου θέλημα.  "],"query":"055002026"}]}