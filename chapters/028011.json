{"query":"028011","verses":[{},{"canonical":"Hosea 11:1","passages":["כי נער ישראל ואהבהו וממצרים קראתי לבני "],"query":"028011001"},{"canonical":"Hosea 11:2","passages":["קראו להם כן הלכו מפניהם לבעלים יזבחו ולפסלים יקטרון "],"query":"028011002"},{"canonical":"Hosea 11:3","passages":["ואנכי תרגלתי לאפרים קחם על זרועתיו ולא ידעו כי רפאתים "],"query":"028011003"},{"canonical":"Hosea 11:4","passages":["בחבלי אדם אמשכם בעבתות אהבה ואהיה להם כמרימי על על לחיהם ואט אליו אוכיל "],"query":"028011004"},{"canonical":"Hosea 11:5","passages":["לא ישוב אל ארץ מצרים ואשור הוא מלכו כי מאנו לשוב "],"query":"028011005"},{"canonical":"Hosea 11:6","passages":["וחלה חרב בעריו וכלתה בדיו ואכלה ממעצותיהם "],"query":"028011006"},{"canonical":"Hosea 11:7","passages":["ועמי תלואים למשובתי ואל על יקראהו יחד לא ירומם "],"query":"028011007"},{"canonical":"Hosea 11:8","passages":["איך אתנך אפרים אמגנך ישראל איך אתנך כאדמה אשימך כצבאים נהפך עלי לבי יחד נכמרו נחומי "],"query":"028011008"},{"canonical":"Hosea 11:9","passages":["לא אעשה חרון אפי לא אשוב לשחת אפרים כי אל אנכי ולא איש בקרבך קדוש ולא אבוא בעיר "],"query":"028011009"},{"canonical":"Hosea 11:10","passages":["אחרי יהוה ילכו כאריה ישאג כי הוא ישאג ויחרדו בנים מים "],"query":"028011010"},{"canonical":"Hosea 11:11","passages":["יחרדו כצפור ממצרים וכיונה מארץ אשור והושבתים על בתיהם נאם יהוה  ס "],"query":"028011011"}]}