{"query":"019050","verses":[{},{"canonical":"Psalm 50:1","passages":["מזמור לאסף אל אלהים יהוה דבר ויקרא ארץ ממזרח שמש עד מבאו "],"query":"019050001"},{"canonical":"Psalm 50:2","passages":["מציון מכלל יפי אלהים הופיע "],"query":"019050002"},{"canonical":"Psalm 50:3","passages":["יבא אלהינו ואל יחרש אש לפניו תאכל וסביביו נשערה מאד "],"query":"019050003"},{"canonical":"Psalm 50:4","passages":["יקרא אל השמים מעל ואל הארץ לדין עמו "],"query":"019050004"},{"canonical":"Psalm 50:5","passages":["אספו לי חסידי כרתי בריתי עלי זבח "],"query":"019050005"},{"canonical":"Psalm 50:6","passages":["ויגידו שמים צדקו כי אלהים שפט הוא סלה "],"query":"019050006"},{"canonical":"Psalm 50:7","passages":["שמעה עמי ואדברה ישראל ואעידה בך אלהים אלהיך אנכי "],"query":"019050007"},{"canonical":"Psalm 50:8","passages":["לא על זבחיך אוכיחך ועולתיך לנגדי תמיד "],"query":"019050008"},{"canonical":"Psalm 50:9","passages":["לא אקח מביתך פר ממכלאתיך עתודים "],"query":"019050009"},{"canonical":"Psalm 50:10","passages":["כי לי כל חיתו יער בהמות בהררי אלף "],"query":"019050010"},{"canonical":"Psalm 50:11","passages":["ידעתי כל עוף הרים וזיז שדי עמדי "],"query":"019050011"},{"canonical":"Psalm 50:12","passages":["אם ארעב לא אמר לך כי לי תבל ומלאה "],"query":"019050012"},{"canonical":"Psalm 50:13","passages":["האוכל בשר אבירים ודם עתודים אשתה "],"query":"019050013"},{"canonical":"Psalm 50:14","passages":["זבח לאלהים תודה ושלם לעליון נדריך "],"query":"019050014"},{"canonical":"Psalm 50:15","passages":["וקראני ביום צרה אחלצך ותכבדני "],"query":"019050015"},{"canonical":"Psalm 50:16","passages":["ולרשע אמר אלהים מה לך לספר חקי ותשא בריתי עלי פיך "],"query":"019050016"},{"canonical":"Psalm 50:17","passages":["ואתה שנאת מוסר ותשלך דברי אחריך "],"query":"019050017"},{"canonical":"Psalm 50:18","passages":["אם ראית גנב ותרץ עמו ועם מנאפים חלקך "],"query":"019050018"},{"canonical":"Psalm 50:19","passages":["פיך שלחת ברעה ולשונך תצמיד מרמה "],"query":"019050019"},{"canonical":"Psalm 50:20","passages":["תשב באחיך תדבר בבן אמך תתן דפי "],"query":"019050020"},{"canonical":"Psalm 50:21","passages":["אלה עשית והחרשתי דמית היות אהיה כמוך אוכיחך ואערכה לעיניך "],"query":"019050021"},{"canonical":"Psalm 50:22","passages":["בינו נא זאת שכחי אלוה פן אטרף ואין מציל "],"query":"019050022"},{"canonical":"Psalm 50:23","passages":["זבח תודה יכבדנני ושם דרך אראנו בישע אלהים "],"query":"019050023"}]}