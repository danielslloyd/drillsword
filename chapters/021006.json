{"query":"021006","verses":[{},{"canonical":"Ecclesiastes 6:1","passages":["יש רעה אשר ראיתי תחת השמש ורבה היא על האדם "],"query":"021006001"},{"canonical":"Ecclesiastes 6:2","passages":["איש אשר יתן לו האלהים עשר ונכסים וכבוד ואיננו חסר לנפשו מכל אשר יתאוה ולא ישליטנו האלהים לאכל ממנו כי איש נכרי יאכלנו זה הבל וחלי רע הוא "],"query":"021006002"},{"canonical":"Ecclesiastes 6:3","passages":["אם יוליד איש מאה ושנים רבות יחיה ורב שיהיו ימי שניו ונפשו לא תשבע מן הטובה וגם קבורה לא היתה לו אמרתי טוב ממנו הנפל "],"query":"021006003"},{"canonical":"Ecclesiastes 6:4","passages":["כי בהבל בא ובחשך ילך ובחשך שמו יכסה "],"query":"021006004"},{"canonical":"Ecclesiastes 6:5","passages":["גם שמש לא ראה ולא ידע נחת לזה מזה "],"query":"021006005"},{"canonical":"Ecclesiastes 6:6","passages":["ואלו חיה אלף שנים פעמים וטובה לא ראה הלא אל מקום אחד הכל הולך "],"query":"021006006"},{"canonical":"Ecclesiastes 6:7","passages":["כל עמל האדם לפיהו וגם הנפש לא תמלא "],"query":"021006007"},{"canonical":"Ecclesiastes 6:8","passages":["כי מה יותר לחכם מן הכסיל מה לעני יודע להלך נגד החיים "],"query":"021006008"},{"canonical":"Ecclesiastes 6:9","passages":["טוב מראה עינים מהלך נפש גם זה הבל ורעות רוח "],"query":"021006009"},{"canonical":"Ecclesiastes 6:10","passages":["מה שהיה כבר נקרא שמו ונודע אשר הוא אדם ולא יוכל לדין עם שתקיף ממנו "],"query":"021006010"},{"canonical":"Ecclesiastes 6:11","passages":["כי יש דברים הרבה מרבים הבל מה יתר לאדם "],"query":"021006011"},{"canonical":"Ecclesiastes 6:12","passages":["כי מי יודע מה טוב לאדם בחיים מספר ימי חיי הבלו ויעשם כצל אשר מי יגיד לאדם מה יהיה אחריו תחת השמש "],"query":"021006012"}]}