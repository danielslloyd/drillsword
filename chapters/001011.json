{"query":"001011","verses":[{},{"canonical":"Genesis 11:1","passages":["ו͏יהי כל הארץ שפה אחת ודברים אחדים "],"query":"001011001"},{"canonical":"Genesis 11:2","passages":["ו͏יהי בנסעם מקדם ו͏ימצאו בקעה בארץ שנער וישבו שם "],"query":"001011002"},{"canonical":"Genesis 11:3","passages":["ויאמרו איש אל רעהו הבה נלבנה לבנים ונשרפה לשרפה ותהי להם הלבנה לאבן והחמר היה להם לחמר "],"query":"001011003"},{"canonical":"Genesis 11:4","passages":["ויאמרו הבה נבנה לנו עיר ומגדל וראשו בשמים ונעשה לנו שם פן נפוץ על פני כל הארץ "],"query":"001011004"},{"canonical":"Genesis 11:5","passages":["וירד יהוה לראת את העיר ואת המגדל אשר בנו בני האדם "],"query":"001011005"},{"canonical":"Genesis 11:6","passages":["ויאמר יהוה הן עם אחד ושפה אחת לכלם וזה החלם לעשות ועתה לא יבצר מהם כל אשר יזמו ל͏עשות "],"query":"001011006"},{"canonical":"Genesis 11:7","passages":["הבה נ͏רדה ונבלה שם שפתם אשר לא ישמעו איש שפת רעהו "],"query":"001011007"},{"canonical":"Genesis 11:8","passages":["ויפץ יהוה אתם משם על פני כל הארץ ו͏יחדלו לבנת העיר "],"query":"001011008"},{"canonical":"Genesis 11:9","passages":["על כן קרא שמה בבל כי שם בלל יהוה שפת כל הארץ ומשם הפיצם יהוה על פני כל הארץ פ"],"query":"001011009"},{"canonical":"Genesis 11:10","passages":["אלה תולדת שם שם בן מאת שנה ויולד את ארפכשד שנתים אחר המבול "],"query":"001011010"},{"canonical":"Genesis 11:11","passages":["ו͏יחי שם א͏חרי הולידו את ארפכשד חמש מאות שנה ויולד בנים ובנות  ס "],"query":"001011011"},{"canonical":"Genesis 11:12","passages":["וארפכשד חי חמש ושלשים שנה ויולד את שלח "],"query":"001011012"},{"canonical":"Genesis 11:13","passages":["ו͏יחי ארפכשד א͏חרי הולידו את שלח שלש שנים וארבע מאות שנה ויולד בנים ובנות  ס "],"query":"001011013"},{"canonical":"Genesis 11:14","passages":["ושלח חי שלשים שנה ויולד את עבר "],"query":"001011014"},{"canonical":"Genesis 11:15","passages":["ו͏יחי שלח אחרי הולידו את עבר שלש שנים וארבע מאות שנה ויולד בנים ובנות  ס "],"query":"001011015"},{"canonical":"Genesis 11:16","passages":["ויחי עבר ארבע ושלשים שנה ויולד את פלג "],"query":"001011016"},{"canonical":"Genesis 11:17","passages":["ויחי עבר אחרי הולידו את פלג שלשים שנה וארבע מאות שנה ויולד בנים ובנות  ס "],"query":"001011017"},{"canonical":"Genesis 11:18","passages":["ו͏יחי פלג שלשים שנה ויולד את רעו "],"query":"001011018"},{"canonical":"Genesis 11:19","passages":["ו͏יחי פלג אחרי הולידו את רעו תשע שנים ומאתים שנה ויולד בנים ובנות  ס "],"query":"001011019"},{"canonical":"Genesis 11:20","passages":["ויחי רעו שתים ושלשים שנה ויולד את שרוג "],"query":"001011020"},{"canonical":"Genesis 11:21","passages":["ויחי רעו אחרי הולידו את שרוג שבע שנים ומאתים שנה ויולד בנים ובנות  ס "],"query":"001011021"},{"canonical":"Genesis 11:22","passages":["ויחי שרוג שלשים שנה ויולד את נחור "],"query":"001011022"},{"canonical":"Genesis 11:23","passages":["ויחי שרוג אחרי הולידו את נחור מאתים שנה ויולד בנים ובנות  ס "],"query":"001011023"},{"canonical":"Genesis 11:24","passages":["ויחי נחור תשע ועשרים שנה ויולד את תרח "],"query":"001011024"},{"canonical":"Genesis 11:25","passages":["ויחי נחור אחרי הולידו את תרח תשע עשרה שנה ומאת שנה ויולד בנים ובנות  ס "],"query":"001011025"},{"canonical":"Genesis 11:26","passages":["ו͏יחי תרח שבעים שנה ויולד את אברם את נחור ואת הרן "],"query":"001011026"},{"canonical":"Genesis 11:27","passages":["ואלה תולדת תרח תרח הוליד את אברם את נחור ואת הרן והרן הוליד את לוט "],"query":"001011027"},{"canonical":"Genesis 11:28","passages":["וימת הרן על פני תרח אביו בארץ מולדתו באור כשדים "],"query":"001011028"},{"canonical":"Genesis 11:29","passages":["ויקח אברם ונחור להם נשים שם אשת אברם שרי ושם אשת נחור מלכה בת הרן אבי מלכה ו͏אבי יסכה "],"query":"001011029"},{"canonical":"Genesis 11:30","passages":["ותהי שרי עקרה אין לה ולד "],"query":"001011030"},{"canonical":"Genesis 11:31","passages":["ויקח תרח את אברם בנו ואת לוט בן הרן בן בנו ואת שרי כלתו אשת אברם בנו ויצאו אתם מאור כשדים ללכת ארצה כנען ויבאו עד חרן וישבו שם "],"query":"001011031"},{"canonical":"Genesis 11:32","passages":["ויהיו ימי תרח חמש שנים ומאתים שנה וימת תרח בחרן  ס "],"query":"001011032"}]}