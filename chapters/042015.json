{"query":"042015","verses":[{},{"canonical":"Luke 15:1","passages":["Ἦσαν δὲ  ⸂αὐτῷ ἐγγίζοντες⸃  πάντες οἱ τελῶναι καὶ οἱ ἁμαρτωλοὶ ἀκούειν αὐτοῦ.  "],"query":"042015001"},{"canonical":"Luke 15:2","passages":["καὶ διεγόγγυζον οἵ  ⸀τε Φαρισαῖοι καὶ οἱ γραμματεῖς λέγοντες ὅτι Οὗτος ἁμαρτωλοὺς προσδέχεται καὶ συνεσθίει αὐτοῖς.  "],"query":"042015002"},{"canonical":"Luke 15:3","passages":["εἶπεν δὲ πρὸς αὐτοὺς τὴν παραβολὴν ταύτην λέγων·  "],"query":"042015003"},{"canonical":"Luke 15:4","passages":["Τίς ἄνθρωπος ἐξ ὑμῶν ἔχων ἑκατὸν πρόβατα καὶ  ⸀ἀπολέσας  ⸂ἐξ αὐτῶν ἓν⸃  οὐ καταλείπει τὰ ἐνενήκοντα ἐννέα ἐν τῇ ἐρήμῳ καὶ πορεύεται ἐπὶ τὸ ἀπολωλὸς ἕως εὕρῃ αὐτό;  "],"query":"042015004"},{"canonical":"Luke 15:5","passages":["καὶ εὑρὼν ἐπιτίθησιν ἐπὶ τοὺς ὤμους  ⸀αὐτοῦ χαίρων,  "],"query":"042015005"},{"canonical":"Luke 15:6","passages":["καὶ ἐλθὼν εἰς τὸν οἶκον συγκαλεῖ τοὺς φίλους καὶ τοὺς γείτονας,  λέγων αὐτοῖς·  Συγχάρητέ μοι ὅτι εὗρον τὸ πρόβατόν μου τὸ ἀπολωλός.  "],"query":"042015006"},{"canonical":"Luke 15:7","passages":["λέγω ὑμῖν ὅτι οὕτως χαρὰ  ⸂ἐν τῷ οὐρανῷ ἔσται⸃  ἐπὶ ἑνὶ ἁμαρτωλῷ μετανοοῦντι ἢ ἐπὶ ἐνενήκοντα ἐννέα δικαίοις οἵτινες οὐ χρείαν ἔχουσιν μετανοίας.  "],"query":"042015007"},{"canonical":"Luke 15:8","passages":["Ἢ τίς γυνὴ δραχμὰς ἔχουσα δέκα,  ἐὰν ἀπολέσῃ δραχμὴν μίαν,  οὐχὶ ἅπτει λύχνον καὶ σαροῖ τὴν οἰκίαν καὶ ζητεῖ ἐπιμελῶς ἕως  ⸀οὗ εὕρῃ;  "],"query":"042015008"},{"canonical":"Luke 15:9","passages":["καὶ εὑροῦσα  ⸀συγκαλεῖ τὰς φίλας  ⸀καὶ γείτονας λέγουσα·  Συγχάρητέ μοι ὅτι εὗρον τὴν δραχμὴν ἣν ἀπώλεσα.  "],"query":"042015009"},{"canonical":"Luke 15:10","passages":["οὕτως,  λέγω ὑμῖν,   ⸂γίνεται χαρὰ⸃  ἐνώπιον τῶν ἀγγέλων τοῦ θεοῦ ἐπὶ ἑνὶ ἁμαρτωλῷ μετανοοῦντι.  "],"query":"042015010"},{"canonical":"Luke 15:11","passages":["Εἶπεν δέ·  Ἄνθρωπός τις εἶχεν δύο υἱούς.  "],"query":"042015011"},{"canonical":"Luke 15:12","passages":["καὶ εἶπεν ὁ νεώτερος αὐτῶν τῷ πατρί·  Πάτερ,  δός μοι τὸ ἐπιβάλλον μέρος τῆς οὐσίας·   ⸂ὁ δὲ⸃  διεῖλεν αὐτοῖς τὸν βίον.  "],"query":"042015012"},{"canonical":"Luke 15:13","passages":["καὶ μετ’ οὐ πολλὰς ἡμέρας συναγαγὼν  ⸀πάντα ὁ νεώτερος υἱὸς ἀπεδήμησεν εἰς χώραν μακράν,  καὶ ἐκεῖ διεσκόρπισεν τὴν οὐσίαν αὐτοῦ ζῶν ἀσώτως.  "],"query":"042015013"},{"canonical":"Luke 15:14","passages":["δαπανήσαντος δὲ αὐτοῦ πάντα ἐγένετο λιμὸς  ⸀ἰσχυρὰ κατὰ τὴν χώραν ἐκείνην,  καὶ αὐτὸς ἤρξατο ὑστερεῖσθαι.  "],"query":"042015014"},{"canonical":"Luke 15:15","passages":["καὶ πορευθεὶς ἐκολλήθη ἑνὶ τῶν πολιτῶν τῆς χώρας ἐκείνης,  καὶ ἔπεμψεν αὐτὸν εἰς τοὺς ἀγροὺς αὐτοῦ βόσκειν χοίρους·  "],"query":"042015015"},{"canonical":"Luke 15:16","passages":["καὶ ἐπεθύμει  ⸂γεμίσαι τὴν κοιλίαν αὐτοῦ ἀπὸ⸃  τῶν κερατίων ὧν ἤσθιον οἱ χοῖροι,  καὶ οὐδεὶς ἐδίδου αὐτῷ.  "],"query":"042015016"},{"canonical":"Luke 15:17","passages":["εἰς ἑαυτὸν δὲ ἐλθὼν  ⸀ἔφη·  Πόσοι μίσθιοι τοῦ πατρός μου  ⸀περισσεύονται ἄρτων,  ἐγὼ δὲ  ⸂λιμῷ ὧδε⸃  ἀπόλλυμαι·  "],"query":"042015017"},{"canonical":"Luke 15:18","passages":["ἀναστὰς πορεύσομαι πρὸς τὸν πατέρα μου καὶ ἐρῶ αὐτῷ·  Πάτερ,  ἥμαρτον εἰς τὸν οὐρανὸν καὶ ἐνώπιόν σου,  "],"query":"042015018"},{"canonical":"Luke 15:19","passages":[" ⸀οὐκέτι εἰμὶ ἄξιος κληθῆναι υἱός σου·  ποίησόν με ὡς ἕνα τῶν μισθίων σου.  "],"query":"042015019"},{"canonical":"Luke 15:20","passages":["καὶ ἀναστὰς ἦλθεν πρὸς τὸν πατέρα  ⸀ἑαυτοῦ.  ἔτι δὲ αὐτοῦ μακρὰν ἀπέχοντος εἶδεν αὐτὸν ὁ πατὴρ αὐτοῦ καὶ ἐσπλαγχνίσθη καὶ δραμὼν ἐπέπεσεν ἐπὶ τὸν τράχηλον αὐτοῦ καὶ κατεφίλησεν αὐτόν.  "],"query":"042015020"},{"canonical":"Luke 15:21","passages":["εἶπεν δὲ  ⸂ὁ υἱὸς αὐτῷ⸃·  Πάτερ,  ἥμαρτον εἰς τὸν οὐρανὸν καὶ ἐνώπιόν σου,   ⸀οὐκέτι εἰμὶ ἄξιος κληθῆναι υἱός  ⸀σου.  "],"query":"042015021"},{"canonical":"Luke 15:22","passages":["εἶπεν δὲ ὁ πατὴρ πρὸς τοὺς δούλους αὐτοῦ·   ⸀Ταχὺ  ⸀ἐξενέγκατε στολὴν τὴν πρώτην καὶ ἐνδύσατε αὐτόν,  καὶ δότε δακτύλιον εἰς τὴν χεῖρα αὐτοῦ καὶ ὑποδήματα εἰς τοὺς πόδας,  "],"query":"042015022"},{"canonical":"Luke 15:23","passages":["καὶ  ⸀φέρετε τὸν μόσχον τὸν σιτευτόν,  θύσατε,  καὶ φαγόντες εὐφρανθῶμεν,  "],"query":"042015023"},{"canonical":"Luke 15:24","passages":["ὅτι οὗτος ὁ υἱός μου νεκρὸς ἦν καὶ ἀνέζησεν,   ⸂ἦν ἀπολωλὼς⸃  καὶ εὑρέθη.  καὶ ἤρξαντο εὐφραίνεσθαι.  "],"query":"042015024"},{"canonical":"Luke 15:25","passages":["Ἦν δὲ ὁ υἱὸς αὐτοῦ ὁ πρεσβύτερος ἐν ἀγρῷ·  καὶ ὡς ἐρχόμενος ἤγγισεν τῇ οἰκίᾳ,  ἤκουσεν συμφωνίας καὶ χορῶν,  "],"query":"042015025"},{"canonical":"Luke 15:26","passages":["καὶ προσκαλεσάμενος ἕνα τῶν παίδων ἐπυνθάνετο τί  ⸀ἂν εἴη ταῦτα·  "],"query":"042015026"},{"canonical":"Luke 15:27","passages":["ὁ δὲ εἶπεν αὐτῷ ὅτι Ὁ ἀδελφός σου ἥκει,  καὶ ἔθυσεν ὁ πατήρ σου τὸν μόσχον τὸν σιτευτόν,  ὅτι ὑγιαίνοντα αὐτὸν ἀπέλαβεν.  "],"query":"042015027"},{"canonical":"Luke 15:28","passages":["ὠργίσθη δὲ καὶ οὐκ ἤθελεν εἰσελθεῖν.  ὁ  ⸀δὲ πατὴρ αὐτοῦ ἐξελθὼν παρεκάλει αὐτόν.  "],"query":"042015028"},{"canonical":"Luke 15:29","passages":["ὁ δὲ ἀποκριθεὶς εἶπεν τῷ πατρὶ  ⸀αὐτοῦ·  Ἰδοὺ τοσαῦτα ἔτη δουλεύω σοι καὶ οὐδέποτε ἐντολήν σου παρῆλθον,  καὶ ἐμοὶ οὐδέποτε ἔδωκας ἔριφον ἵνα μετὰ τῶν φίλων μου εὐφρανθῶ·  "],"query":"042015029"},{"canonical":"Luke 15:30","passages":["ὅτε δὲ ὁ υἱός σου οὗτος ὁ καταφαγών σου τὸν βίον  ⸀μετὰ πορνῶν ἦλθεν,  ἔθυσας αὐτῷ τὸν  ⸂σιτευτὸν μόσχον⸃.  "],"query":"042015030"},{"canonical":"Luke 15:31","passages":["ὁ δὲ εἶπεν αὐτῷ·  Τέκνον,  σὺ πάντοτε μετ’ ἐμοῦ εἶ,  καὶ πάντα τὰ ἐμὰ σά ἐστιν·  "],"query":"042015031"},{"canonical":"Luke 15:32","passages":["εὐφρανθῆναι δὲ καὶ χαρῆναι ἔδει,  ὅτι ὁ ἀδελφός σου οὗτος νεκρὸς ἦν καὶ  ⸀ἔζησεν,  καὶ  ⸀ἀπολωλὼς καὶ εὑρέθη.  "],"query":"042015032"}]}