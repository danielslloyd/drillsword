{"query":"001050","verses":[{},{"canonical":"Genesis 50:1","passages":["ויפל יוסף על פני אביו ויבך עליו וישק לו "],"query":"001050001"},{"canonical":"Genesis 50:2","passages":["ויצו יוסף את עבדיו את הרפאים לחנט את אביו ויחנטו הרפאים את ישראל "],"query":"001050002"},{"canonical":"Genesis 50:3","passages":["וימלאו לו ארבעים יום כי כן ימלאו ימי החנטים ויבכו אתו מצרים שבעים יום "],"query":"001050003"},{"canonical":"Genesis 50:4","passages":["ויעברו ימי בכיתו וידבר יוסף אל בית פרעה לאמר אם נא מצאתי חן בעיניכם דברו נא באזני פרעה לאמר "],"query":"001050004"},{"canonical":"Genesis 50:5","passages":["אבי השביעני לאמר הנה אנכי מת בקברי אשר כריתי לי בארץ כנען שמה תקברני ועתה אעלה נא ואקברה את אבי ואשובה "],"query":"001050005"},{"canonical":"Genesis 50:6","passages":["ויאמר פרעה עלה וקבר את אביך כאשר השביעך "],"query":"001050006"},{"canonical":"Genesis 50:7","passages":["ויעל יוסף לקבר את אביו וי͏עלו אתו כל עבדי פרעה זקני ביתו וכל זקני ארץ מצרים "],"query":"001050007"},{"canonical":"Genesis 50:8","passages":["וכל בית יוסף ואחיו ובית אביו רק טפם וצאנם ובקרם עזבו בארץ גשן "],"query":"001050008"},{"canonical":"Genesis 50:9","passages":["ויעל עמו גם רכב גם פרשים ויהי המחנה כבד מאד "],"query":"001050009"},{"canonical":"Genesis 50:10","passages":["ויבאו עד גרן האטד אשר בעבר הירדן ויספדו שם מספד גדול וכבד מאד ויעש לאביו אבל שבעת ימים "],"query":"001050010"},{"canonical":"Genesis 50:11","passages":["וירא יושב הארץ הכנעני את האבל בגרן האטד ויאמרו אבל כבד זה למצרים על כן קרא שמה אבל מצרים אשר בעבר הירדן "],"query":"001050011"},{"canonical":"Genesis 50:12","passages":["ויעשו בניו לו כן כאשר צום "],"query":"001050012"},{"canonical":"Genesis 50:13","passages":["וישאו אתו בניו ארצה כנען ויקברו אתו במערת שדה המכפלה אשר קנה אברהם את השדה לאחזת קבר מאת עפרן החתי על פני ממרא "],"query":"001050013"},{"canonical":"Genesis 50:14","passages":["וישב יוסף מצרימה הוא ואחיו וכל העלים אתו לקבר את אביו אחרי קברו את אביו "],"query":"001050014"},{"canonical":"Genesis 50:15","passages":["ויראו אחי יוסף כי מת אביהם ויאמרו לו ישטמנו יוסף והשב ישיב לנו את כל הרעה אשר גמלנו אתו "],"query":"001050015"},{"canonical":"Genesis 50:16","passages":["ויצוו אל יוסף לאמר אביך צוה לפני מותו לאמר "],"query":"001050016"},{"canonical":"Genesis 50:17","passages":["כה תאמרו ליוסף אנא שא נא פשע אחיך וחטאתם כי רעה גמלוך ועתה שא נא לפשע עבדי אלהי אביך ויבך יוסף בדברם אליו "],"query":"001050017"},{"canonical":"Genesis 50:18","passages":["וילכו גם אחיו ו͏יפלו לפניו ויאמרו הננו לך לעבדים "],"query":"001050018"},{"canonical":"Genesis 50:19","passages":["ויאמר אלהם יוסף אל תיראו כי התחת אלהים אני "],"query":"001050019"},{"canonical":"Genesis 50:20","passages":["ואתם חשבתם עלי רעה אלהים חשבה לטבה למען עשה כיום הזה להחית עם רב "],"query":"001050020"},{"canonical":"Genesis 50:21","passages":["ועתה אל תיראו אנכי אכלכל אתכם ואת טפכם וינחם אותם וידבר על לבם "],"query":"001050021"},{"canonical":"Genesis 50:22","passages":["וישב יוסף במצרים הוא ובית אביו ויחי יוסף מאה ועשר שנים "],"query":"001050022"},{"canonical":"Genesis 50:23","passages":["וירא יוסף לאפרים בני שלשים גם בני מכיר בן מנשה ילדו על ברכי יוסף "],"query":"001050023"},{"canonical":"Genesis 50:24","passages":["ויאמר יוסף אל אחיו אנכי מת ואלהים פקד יפקד אתכם והעלה אתכם מן הארץ הזאת אל הארץ אשר נשבע לאברהם ליצחק וליעקב "],"query":"001050024"},{"canonical":"Genesis 50:25","passages":["וישבע יוסף את בני ישראל לאמר פקד יפקד אלהים אתכם והעלתם את עצמתי מזה "],"query":"001050025"},{"canonical":"Genesis 50:26","passages":["וימת יוסף בן מאה ועשר שנים ויחנטו אתו ויישם בארון במצרים "],"query":"001050026"}]}