{"query":"024006","verses":[{},{"canonical":"Jeremiah 6:1","passages":["העזו בני בנימן מקרב ירושלם ובתקוע תקעו שופר ועל בית הכרם שאו משאת כי רעה נשקפה מצפון ושבר גדול "],"query":"024006001"},{"canonical":"Jeremiah 6:2","passages":["הנוה והמענגה דמיתי בת ציון "],"query":"024006002"},{"canonical":"Jeremiah 6:3","passages":["אליה יבאו רעים ועדריהם תקעו עליה אהלים סביב רעו איש את ידו "],"query":"024006003"},{"canonical":"Jeremiah 6:4","passages":["קדשו עליה מלחמה קומו ונעלה בצהרים אוי לנו כי פנה היום כי ינטו צללי ערב "],"query":"024006004"},{"canonical":"Jeremiah 6:5","passages":["קומו ונעלה בלילה ונשחיתה ארמנותיה  ס "],"query":"024006005"},{"canonical":"Jeremiah 6:6","passages":["כי כה אמר יהוה צבאות כרתו עצה ושפכו על ירושל͏ם סללה היא העיר הפקד כלה עשק בקרבה "],"query":"024006006"},{"canonical":"Jeremiah 6:7","passages":["כהקיר ביר מימיה כן הקרה רעתה חמס ושד ישמע בה על פני תמיד חלי ומכה "],"query":"024006007"},{"canonical":"Jeremiah 6:8","passages":["הוסרי ירושלם פן תקע נפשי ממך פן אשימך שממה ארץ לוא נושבה פ"],"query":"024006008"},{"canonical":"Jeremiah 6:9","passages":["כה אמר יהוה צבאות עולל יעוללו כגפן שארית ישראל השב ידך כבוצר על סלסלות "],"query":"024006009"},{"canonical":"Jeremiah 6:10","passages":["על מי אדברה ואעידה וישמעו הנה ערלה אזנם ולא יוכלו להקשיב הנה דבר יהוה היה להם לחרפה לא יחפצו בו "],"query":"024006010"},{"canonical":"Jeremiah 6:11","passages":["ואת חמת יהוה מלאתי נלאיתי הכיל שפך על עולל בחוץ ועל סוד בחורים יחדו כי גם איש עם אשה ילכדו זקן עם מלא ימים "],"query":"024006011"},{"canonical":"Jeremiah 6:12","passages":["ונסבו בתיהם לאחרים שדות ונשים יחדו כי אטה את ידי על ישבי הארץ נאם יהוה "],"query":"024006012"},{"canonical":"Jeremiah 6:13","passages":["כי מקטנם ועד גדולם כלו בוצע בצע ומנביא ועד כהן כלו עשה שקר "],"query":"024006013"},{"canonical":"Jeremiah 6:14","passages":["וירפאו את שבר עמי על נקלה לאמר שלום שלום ואין שלום "],"query":"024006014"},{"canonical":"Jeremiah 6:15","passages":["הבישו כי תועבה עשו גם בוש לא יבושו גם הכלים לא ידעו לכן יפלו בנפלים בעת פקדתים יכשלו אמר יהוה  ס "],"query":"024006015"},{"canonical":"Jeremiah 6:16","passages":["כה אמר יהוה עמדו על דרכים וראו ושאלו לנתבות עולם אי זה דרך הטוב ולכו בה ומצאו מרגוע לנפשכם ויאמרו לא נלך "],"query":"024006016"},{"canonical":"Jeremiah 6:17","passages":["והקמתי עליכם צפים הקשיבו לקול שופר ויאמרו לא נקשיב "],"query":"024006017"},{"canonical":"Jeremiah 6:18","passages":["לכן שמעו הגוים ודעי עדה את אשר בם "],"query":"024006018"},{"canonical":"Jeremiah 6:19","passages":["שמעי הארץ הנה אנכי מביא רעה אל העם הזה פרי מחשבותם כי על דברי לא הקשיבו ותורתי וימאסו בה "],"query":"024006019"},{"canonical":"Jeremiah 6:20","passages":["למה זה לי לבונה משבא תבוא וקנה הטוב מארץ מרחק עלותיכם לא לרצון וזבחיכם לא ערבו לי  ס "],"query":"024006020"},{"canonical":"Jeremiah 6:21","passages":["לכן כה אמר יהוה הנני נתן אל העם הזה מכשלים וכשלו בם אבות ובנים יחדו שכן ורעו פ"],"query":"024006021"},{"canonical":"Jeremiah 6:22","passages":["כה אמר יהוה הנה עם בא מארץ צפון וגוי גדול יעור מירכתי ארץ "],"query":"024006022"},{"canonical":"Jeremiah 6:23","passages":["קשת וכידון יחזיקו אכזרי הוא ולא ירחמו קולם כים יהמה ועל סוסים ירכבו ערוך כאיש למלחמה עליך בת ציון "],"query":"024006023"},{"canonical":"Jeremiah 6:24","passages":["שמענו את שמעו רפו ידינו צרה החזיקתנו חיל כיולדה "],"query":"024006024"},{"canonical":"Jeremiah 6:25","passages":["אל תלכו כי חרב לאיב מגור מסביב "],"query":"024006025"},{"canonical":"Jeremiah 6:26","passages":["בת עמי חגרי שק והתפלשי באפר אבל יחיד עשי לך מספד תמרורים כי פתאם יבא השדד עלינו "],"query":"024006026"},{"canonical":"Jeremiah 6:27","passages":["בחון נתתיך בעמי מבצר ותדע ובחנת את דרכם "],"query":"024006027"},{"canonical":"Jeremiah 6:28","passages":["כלם סרי סוררים הלכי רכיל נחשת וברזל כלם משחיתים המה "],"query":"024006028"},{"canonical":"Jeremiah 6:29","passages":["נחר מפח תם עפרת לשוא צרף צרוף ורעים לא נתקו "],"query":"024006029"},{"canonical":"Jeremiah 6:30","passages":["כסף נמאס קראו להם כי מאס יהוה בהם פ"],"query":"024006030"}]}