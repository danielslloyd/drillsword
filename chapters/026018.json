{"query":"026018","verses":[{},{"canonical":"Ezekiel 18:1","passages":["ויהי דבר יהוה אלי לאמר "],"query":"026018001"},{"canonical":"Ezekiel 18:2","passages":["מה לכם אתם משלים את המשל הזה על אדמת ישראל לאמר אבות יאכלו בסר ושני הבנים תקהינה "],"query":"026018002"},{"canonical":"Ezekiel 18:3","passages":["חי אני נאם אדני יהוה אם יהיה לכם עוד משל המשל הזה בישראל "],"query":"026018003"},{"canonical":"Ezekiel 18:4","passages":["הן כל הנפשות לי הנה כנפש האב וכנפש הבן לי הנה הנפש החטאת היא תמות  ס "],"query":"026018004"},{"canonical":"Ezekiel 18:5","passages":["ואיש כי יהיה צדיק ועשה משפט וצדקה "],"query":"026018005"},{"canonical":"Ezekiel 18:6","passages":["אל ההרים לא אכל ועיניו לא נשא אל גלולי בית ישראל ואת אשת רעהו לא טמא ואל אשה נדה לא יקרב "],"query":"026018006"},{"canonical":"Ezekiel 18:7","passages":["ואיש לא יונה חבלתו חוב ישיב גזלה לא יגזל לחמו לרעב יתן ועירם יכסה בגד "],"query":"026018007"},{"canonical":"Ezekiel 18:8","passages":["בנשך לא יתן ותרבית לא יקח מעול ישיב ידו משפט אמת יעשה בין איש לאיש "],"query":"026018008"},{"canonical":"Ezekiel 18:9","passages":["בחקותי יהלך ומשפטי שמר לעשות אמת צדיק הוא חיה יחיה נאם אדני יהוה "],"query":"026018009"},{"canonical":"Ezekiel 18:10","passages":["והוליד בן פריץ שפך דם ועשה אח מאחד מאלה "],"query":"026018010"},{"canonical":"Ezekiel 18:11","passages":["והוא את כל אלה לא עשה כי גם אל ההרים אכל ואת אשת רעהו טמא "],"query":"026018011"},{"canonical":"Ezekiel 18:12","passages":["עני ואביון הונה גזלות גזל חבל לא ישיב ואל הגלולים נשא עיניו תועבה עשה "],"query":"026018012"},{"canonical":"Ezekiel 18:13","passages":["בנשך נתן ותרבית לקח וחי לא יחיה את כל התועבות האלה עשה מות יומת דמיו בו יהיה "],"query":"026018013"},{"canonical":"Ezekiel 18:14","passages":["והנה הוליד בן וירא את כל חטאת אביו אשר עשה ויראה ולא יעשה כהן "],"query":"026018014"},{"canonical":"Ezekiel 18:15","passages":["על ההרים לא אכל ועיניו לא נשא אל גלולי בית ישראל את אשת רעהו לא טמא "],"query":"026018015"},{"canonical":"Ezekiel 18:16","passages":["ואיש לא הונה חבל לא חבל וגזלה לא גזל לחמו לרעב נתן וערום כסה בגד "],"query":"026018016"},{"canonical":"Ezekiel 18:17","passages":["מעני השיב ידו נשך ותרבית לא לקח משפטי עשה בחקותי הלך הוא לא ימות בעון אביו חיה יחיה "],"query":"026018017"},{"canonical":"Ezekiel 18:18","passages":["אביו כי עשק עשק גזל גזל אח ואשר לא טוב עשה בתוך עמיו והנה מת בעונו "],"query":"026018018"},{"canonical":"Ezekiel 18:19","passages":["ואמרתם מדע לא נשא הבן בעון האב והבן משפט וצדקה עשה את כל חקותי שמר ויעשה אתם חיה יחיה "],"query":"026018019"},{"canonical":"Ezekiel 18:20","passages":["הנפש החטאת היא תמות בן לא ישא בעון האב ואב לא ישא בעון הבן צדקת הצדיק עליו תהיה ורשעת  ס "],"query":"026018020"},{"canonical":"Ezekiel 18:21","passages":["והרשע כי ישוב מכל חטאתיו אשר עשה ושמר את כל חקותי ועשה משפט וצדקה חיה יחיה לא ימות "],"query":"026018021"},{"canonical":"Ezekiel 18:22","passages":["כל פשעיו אשר עשה לא יזכרו לו בצדקתו אשר עשה יחיה "],"query":"026018022"},{"canonical":"Ezekiel 18:23","passages":["החפץ אחפץ מות רשע נאם אדני יהוה הלוא בשובו מדרכיו וחיה  ס "],"query":"026018023"},{"canonical":"Ezekiel 18:24","passages":["ובשוב צדיק מצדקתו ועשה עול ככל התועבות אשר עשה הרשע יעשה וחי כל צדקתיו אשר עשה לא תזכרנה במעלו אשר מעל ובחטאתו אשר חטא בם ימות "],"query":"026018024"},{"canonical":"Ezekiel 18:25","passages":["ואמרתם לא יתכן דרך אדני שמעו נא בית ישראל הדרכי לא יתכן הלא דרכיכם לא יתכנו "],"query":"026018025"},{"canonical":"Ezekiel 18:26","passages":["בשוב צדיק מצדקתו ועשה עול ומת עליהם בעולו אשר עשה ימות  ס "],"query":"026018026"},{"canonical":"Ezekiel 18:27","passages":["ובשוב רשע מרשעתו אשר עשה ויעש משפט וצדקה הוא את נפשו יחיה "],"query":"026018027"},{"canonical":"Ezekiel 18:28","passages":["ויראה וישב מכל פשעיו אשר עשה חיו יחיה לא ימות "],"query":"026018028"},{"canonical":"Ezekiel 18:29","passages":["ואמרו בית ישראל לא יתכן דרך אדני הדרכי לא יתכנו בית ישראל הלא דרכיכם לא יתכן "],"query":"026018029"},{"canonical":"Ezekiel 18:30","passages":["לכן איש כדרכיו אשפט אתכם בית ישראל נאם אדני יהוה שובו והשיבו מכל פשעיכם ולא יהיה לכם למכשול עון "],"query":"026018030"},{"canonical":"Ezekiel 18:31","passages":["השליכו מעליכם את כל פשעיכם אשר פשעתם בם ועשו לכם לב חדש ורוח חדשה ולמה תמתו בית ישראל "],"query":"026018031"},{"canonical":"Ezekiel 18:32","passages":["כי לא אחפץ במות המת נאם אדני יהוה והשיבו וחיו פ"],"query":"026018032"}]}