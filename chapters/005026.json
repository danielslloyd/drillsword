{"query":"005026","verses":[{},{"canonical":"Deuteronomy 26:1","passages":["והיה כי תבוא אל הארץ אשר יהוה אלהיך נתן לך נחלה וירשתה וישבת בה "],"query":"005026001"},{"canonical":"Deuteronomy 26:2","passages":["ולקחת מראשית כל פרי האדמה אשר תביא מארצך אשר יהוה אלהיך נתן לך ושמת בטנא והלכת אל המקום אשר יבחר יהוה אלהיך לשכן שמו שם "],"query":"005026002"},{"canonical":"Deuteronomy 26:3","passages":["ובאת אל הכהן אשר יהיה בימים ההם ואמרת אליו הגדתי היום ליהוה אלהיך כי באתי אל הארץ אשר נשבע יהוה לאבתינו לתת לנו "],"query":"005026003"},{"canonical":"Deuteronomy 26:4","passages":["ולקח הכהן הטנא מידך והניחו לפני מזבח יהוה אלהיך "],"query":"005026004"},{"canonical":"Deuteronomy 26:5","passages":["וענית ואמרת לפני יהוה אלהיך ארמי אבד אבי וירד מצרימה ויגר שם במתי מעט ו͏יהי שם לגוי גדול עצום ורב "],"query":"005026005"},{"canonical":"Deuteronomy 26:6","passages":["וירעו אתנו המצרים ויענונו ויתנו עלינו עבדה קשה "],"query":"005026006"},{"canonical":"Deuteronomy 26:7","passages":["ונצעק אל יהוה אלהי אבתינו וישמע יהוה את קלנו וירא את ענינו ואת עמלנו ואת לחצנו "],"query":"005026007"},{"canonical":"Deuteronomy 26:8","passages":["ויוצאנו יהוה ממצרים ביד חזקה ובזרע נטויה ובמרא גדל ובאתות ובמפתים "],"query":"005026008"},{"canonical":"Deuteronomy 26:9","passages":["ויבאנו אל המקום הזה ויתן לנו את הארץ הזאת ארץ זבת חלב ודבש "],"query":"005026009"},{"canonical":"Deuteronomy 26:10","passages":["ועתה הנה הבאתי את ראשית פרי האדמה אשר נתתה לי יהוה והנחתו לפני יהוה אלהיך והשתחוית לפני יהוה אלהיך "],"query":"005026010"},{"canonical":"Deuteronomy 26:11","passages":["ושמחת בכל הטוב אשר נתן לך יהוה אלהיך ולביתך אתה והלוי והגר אשר בקרבך  ס "],"query":"005026011"},{"canonical":"Deuteronomy 26:12","passages":["כי תכלה לעשר את כל מעשר תבואתך בשנה השלישת שנת המעשר ונתתה ללוי לגר ליתום ול͏אלמנה ואכלו בשעריך ושבעו "],"query":"005026012"},{"canonical":"Deuteronomy 26:13","passages":["ואמרת לפני יהוה אלהיך בערתי הקדש מן הבית וגם נתתיו ללוי ולגר ליתום ולאלמנה ככל מצותך אשר צויתני לא עברתי ממצותיך ולא שכחתי "],"query":"005026013"},{"canonical":"Deuteronomy 26:14","passages":["לא אכלתי באני ממנו ולא בערתי ממנו בטמא ולא נתתי ממנו למת שמעתי בקול יהוה אלהי עשיתי ככל אשר צויתני "],"query":"005026014"},{"canonical":"Deuteronomy 26:15","passages":["השקיפה ממעון קדשך מן השמים וברך את עמך את ישראל ואת האדמה אשר נתתה לנו כאשר נשבעת לאבתינו ארץ זבת חלב ודבש  ס "],"query":"005026015"},{"canonical":"Deuteronomy 26:16","passages":["היום הזה יהוה אלהיך מצוך לעשות את החקים האלה ואת המשפטים ושמרת ועשית אותם בכל לבבך ובכל נפשך "],"query":"005026016"},{"canonical":"Deuteronomy 26:17","passages":["את יהוה האמרת היום להיות לך ל͏אלהים וללכת בדרכיו ולשמר חקיו ומצותיו ומשפטיו ולשמע בקלו "],"query":"005026017"},{"canonical":"Deuteronomy 26:18","passages":["ויהוה האמירך היום להיות לו לעם סגלה כאשר דבר לך ולשמר כל מצותיו "],"query":"005026018"},{"canonical":"Deuteronomy 26:19","passages":["ולתתך עליון על כל הגוים אשר עשה לתהלה ולשם ולתפארת ולהיתך עם קדש ליהוה אלהיך כאשר דבר  ס "],"query":"005026019"}]}