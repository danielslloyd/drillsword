{"query":"033005","verses":[{},{"canonical":"Micah 5:1","passages":["ואתה בית לחם אפרתה צעיר להיות באלפי יהודה ממך לי יצא להיות מושל בישראל ומוצאתיו מקדם מימי עולם "],"query":"033005001"},{"canonical":"Micah 5:2","passages":["לכן יתנם עד עת יולדה ילדה ויתר אחיו ישובון על בני ישראל "],"query":"033005002"},{"canonical":"Micah 5:3","passages":["ועמד ורעה בעז יהוה בגאון שם יהוה אלהיו וישבו כי עתה יגדל עד אפסי ארץ "],"query":"033005003"},{"canonical":"Micah 5:4","passages":["והיה זה שלום אשור כי יבוא בארצנו וכי ידרך בארמנתינו והקמנו עליו שבעה רעים ושמנה נסיכי אדם "],"query":"033005004"},{"canonical":"Micah 5:5","passages":["ורעו את ארץ אשור בחרב ואת ארץ נמרד בפתחיה והציל מאשור כי יבוא בארצנו וכי ידרך בגבולנו  ס "],"query":"033005005"},{"canonical":"Micah 5:6","passages":["והיה שארית יעקב בקרב עמים רבים כטל מאת יהוה כרביבים עלי עשב אשר לא יקוה לאיש ולא ייחל לבני אדם "],"query":"033005006"},{"canonical":"Micah 5:7","passages":["והיה שארית יעקב בגוים בקרב עמים רבים כאריה בבהמות יער ככפיר בעדרי צאן אשר אם עבר ורמס וטרף ואין מציל "],"query":"033005007"},{"canonical":"Micah 5:8","passages":["תרם ידך על צריך וכל איביך יכרתו פ"],"query":"033005008"},{"canonical":"Micah 5:9","passages":["והיה ביום ההוא נאם יהוה והכרתי סוסיך מקרבך והאבדתי מרכבתיך "],"query":"033005009"},{"canonical":"Micah 5:10","passages":["והכרתי ערי ארצך והרסתי כל מבצריך "],"query":"033005010"},{"canonical":"Micah 5:11","passages":["והכרתי כשפים מידך ומעוננים לא יהיו לך "],"query":"033005011"},{"canonical":"Micah 5:12","passages":["והכרתי פסיליך ומצבותיך מקרבך ולא תשתחוה עוד למעשה ידיך "],"query":"033005012"},{"canonical":"Micah 5:13","passages":["ונתשתי אשיריך מקרבך והשמדתי עריך "],"query":"033005013"},{"canonical":"Micah 5:14","passages":["ועשיתי באף ובחמה נקם את הגוים אשר לא שמעו  ס "],"query":"033005014"}]}