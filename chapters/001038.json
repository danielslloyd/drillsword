{"query":"001038","verses":[{},{"canonical":"Genesis 38:1","passages":["ויהי בעת ההוא וירד יהודה מאת אחיו ויט עד איש עדלמי ושמו חירה "],"query":"001038001"},{"canonical":"Genesis 38:2","passages":["וירא שם יהודה בת איש כנעני ושמו שוע ויקחה ויבא אליה "],"query":"001038002"},{"canonical":"Genesis 38:3","passages":["ותהר ותלד בן ויקרא את שמו ער "],"query":"001038003"},{"canonical":"Genesis 38:4","passages":["ותהר עוד ותלד בן ותקרא את שמו אונן "],"query":"001038004"},{"canonical":"Genesis 38:5","passages":["ותסף עוד ותלד בן ותקרא את שמו שלה והיה בכזיב בלדתה אתו "],"query":"001038005"},{"canonical":"Genesis 38:6","passages":["ויקח יהודה אשה לער בכורו ושמה תמר "],"query":"001038006"},{"canonical":"Genesis 38:7","passages":["ויהי ער בכור יהודה רע בעיני יהוה וימתהו יהוה "],"query":"001038007"},{"canonical":"Genesis 38:8","passages":["ויאמר יהודה לאונן בא אל אשת אחיך ויבם אתה והקם זרע לאחיך "],"query":"001038008"},{"canonical":"Genesis 38:9","passages":["וידע אונן כי לא לו יהיה הזרע והיה אם בא אל אשת אחיו ושחת ארצה לבלתי נתן זרע לאחיו "],"query":"001038009"},{"canonical":"Genesis 38:10","passages":["וירע בעיני יהוה אשר עשה וימת גם אתו "],"query":"001038010"},{"canonical":"Genesis 38:11","passages":["ויאמר יהודה לתמר כלתו שבי אלמנה בית אביך עד יגדל שלה בני כי אמר פן ימות גם הוא כאחיו ותלך תמר ותשב בית אביה "],"query":"001038011"},{"canonical":"Genesis 38:12","passages":["וירבו הימים ותמת בת שוע אשת יהודה וינחם יהודה ויעל על גזזי צאנו הוא וחירה רעהו העדלמי תמנתה "],"query":"001038012"},{"canonical":"Genesis 38:13","passages":["ויגד לתמר לאמר הנה חמיך עלה תמנתה לגז צאנו "],"query":"001038013"},{"canonical":"Genesis 38:14","passages":["ותסר בגדי אלמנותה מעליה ותכס בצעיף ותתעלף ותשב בפתח עינים אשר על דרך תמנתה כי ראתה כי גדל שלה והוא לא נתנה לו לאשה "],"query":"001038014"},{"canonical":"Genesis 38:15","passages":["ויראה יהודה ו͏יחשבה לזונה כי כסתה פניה "],"query":"001038015"},{"canonical":"Genesis 38:16","passages":["ויט אליה אל הדרך ויאמר הבה נא אבוא אליך כי לא ידע כי כלתו הוא ותאמר מה תתן לי כי תבוא אלי "],"query":"001038016"},{"canonical":"Genesis 38:17","passages":["ויאמר אנכי אשלח גדי עזים מן הצאן ותאמר אם תתן ערבון עד שלחך "],"query":"001038017"},{"canonical":"Genesis 38:18","passages":["ויאמר מה ה͏ערבון אשר אתן לך ותאמר חתמך ופתילך ומטך אשר בידך ויתן לה ויבא אליה ותהר לו "],"query":"001038018"},{"canonical":"Genesis 38:19","passages":["ותקם ותלך ותסר צעיפה מעליה ותלבש בגדי אלמנותה "],"query":"001038019"},{"canonical":"Genesis 38:20","passages":["וישלח יהודה את גדי העזים ביד רעהו העדלמי לקחת הערבון מיד האשה ולא מצאה "],"query":"001038020"},{"canonical":"Genesis 38:21","passages":["וישאל את אנשי מקמה לאמר איה הקדשה הוא בעינים על הדרך ויאמרו לא היתה בזה קדשה "],"query":"001038021"},{"canonical":"Genesis 38:22","passages":["וישב אל יהודה ויאמר לא מצאתיה וגם אנשי המקום אמרו לא היתה בזה קדשה "],"query":"001038022"},{"canonical":"Genesis 38:23","passages":["ויאמר יהודה תקח לה פן נהיה לבוז הנה שלחתי הגדי הזה ואתה לא מצאתה "],"query":"001038023"},{"canonical":"Genesis 38:24","passages":["ויהי כמשלש חדשים ויגד ליהודה ל͏אמר זנתה תמר כלתך וגם הנה הרה לזנונים ויאמר יהודה הוציאוה ותשרף "],"query":"001038024"},{"canonical":"Genesis 38:25","passages":["הוא מוצאת והיא שלחה אל חמיה לאמר לאיש אשר אלה לו אנכי הרה ותאמר הכר נא למי החתמת והפתילים והמטה האלה "],"query":"001038025"},{"canonical":"Genesis 38:26","passages":["ויכר יהודה ויאמר צדקה ממני כי על כן לא נתתיה לשלה בני ולא יסף עוד לדעתה "],"query":"001038026"},{"canonical":"Genesis 38:27","passages":["ויהי בעת לדתה והנה תאומים בבטנה "],"query":"001038027"},{"canonical":"Genesis 38:28","passages":["ויהי בלדתה ויתן יד ותקח המילדת ותקשר על ידו שני לאמר זה יצא ראשנה "],"query":"001038028"},{"canonical":"Genesis 38:29","passages":["ויהי כמשיב ידו והנה יצא אחיו ותאמר מה פרצת עליך פרץ ויקרא שמו פרץ "],"query":"001038029"},{"canonical":"Genesis 38:30","passages":["ואחר יצא אחיו אשר על ידו השני ויקרא שמו זרח  ס "],"query":"001038030"}]}