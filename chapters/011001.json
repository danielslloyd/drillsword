{"query":"011001","verses":[{},{"canonical":"1 Kings 1:1","passages":["והמלך דוד זקן בא בימים ויכסהו בבגדים ולא יחם לו "],"query":"011001001"},{"canonical":"1 Kings 1:2","passages":["ויאמרו לו עבדיו יבקשו לאדני המלך נערה בתולה ועמדה לפני המלך ותהי לו סכנת ושכבה בחיקך וחם לאדני המלך "],"query":"011001002"},{"canonical":"1 Kings 1:3","passages":["ויבקשו נערה יפה בכל גבול ישראל וימצאו את אבישג השונמית ויבאו אתה למלך "],"query":"011001003"},{"canonical":"1 Kings 1:4","passages":["והנערה יפה עד מאד ותהי למלך סכנת ותשרתהו והמלך לא ידעה "],"query":"011001004"},{"canonical":"1 Kings 1:5","passages":["ואדניה בן חגית מתנשא לאמר אני אמלך ויעש לו רכב ופרשים וחמשים איש רצים לפניו "],"query":"011001005"},{"canonical":"1 Kings 1:6","passages":["ולא עצבו אביו מימיו לאמר מדוע ככה עשית וגם הוא טוב תאר מאד ואתו ילדה אחרי אבשלום "],"query":"011001006"},{"canonical":"1 Kings 1:7","passages":["ויהיו דבריו עם יואב בן צרויה ועם אביתר הכהן ויעזרו אחרי אדניה "],"query":"011001007"},{"canonical":"1 Kings 1:8","passages":["וצדוק הכהן ובניהו בן יהוידע ונתן הנביא ושמעי ורעי והגבורים אשר לדוד לא היו עם אדניהו "],"query":"011001008"},{"canonical":"1 Kings 1:9","passages":["ויזבח אדניהו צאן ובקר ומריא עם אבן הזחלת אשר אצל עין רגל ויקרא את כל אחיו בני המלך ולכל אנשי יהודה עבדי המלך "],"query":"011001009"},{"canonical":"1 Kings 1:10","passages":["ואת נתן הנביא ובניהו ואת הגבורים ואת שלמה אחיו לא קרא "],"query":"011001010"},{"canonical":"1 Kings 1:11","passages":["ויאמר נתן אל בת שבע אם שלמה לאמר הלוא שמעת כי מלך אדניהו בן חגית ואדנינו דוד לא ידע "],"query":"011001011"},{"canonical":"1 Kings 1:12","passages":["ועתה לכי איעצך נא עצה ומלטי את נפשך ואת נפש בנך שלמה "],"query":"011001012"},{"canonical":"1 Kings 1:13","passages":["לכי ובאי אל המלך דוד ואמרת אליו הלא אתה אדני המלך נשבעת לאמתך לאמר כי שלמה בנך ימלך אחרי והוא ישב על כסאי ומדוע מלך אדניהו "],"query":"011001013"},{"canonical":"1 Kings 1:14","passages":["הנה עודך מדברת שם עם המלך ואני אבוא אחריך ומלאתי את דבריך "],"query":"011001014"},{"canonical":"1 Kings 1:15","passages":["ותבא בת שבע אל המלך החדרה והמלך זקן מאד ואבישג השונמית משרת את המלך "],"query":"011001015"},{"canonical":"1 Kings 1:16","passages":["ותקד בת שבע ותשתחו למלך ויאמר המלך מה לך "],"query":"011001016"},{"canonical":"1 Kings 1:17","passages":["ותאמר לו אדני אתה נשבעת ביהוה אלהיך לאמתך כי שלמה בנך ימלך אחרי והוא ישב על כסאי "],"query":"011001017"},{"canonical":"1 Kings 1:18","passages":["ועתה הנה אדניה מלך ועתה אדני המלך לא ידעת "],"query":"011001018"},{"canonical":"1 Kings 1:19","passages":["ויזבח שור ומריא וצאן לרב ויקרא לכל בני המלך ולאביתר הכהן וליאב שר הצבא ולשלמה עבדך לא קרא "],"query":"011001019"},{"canonical":"1 Kings 1:20","passages":["ואתה אדני המלך עיני כל ישראל עליך להגיד להם מי ישב על כסא אדני המלך אחריו "],"query":"011001020"},{"canonical":"1 Kings 1:21","passages":["והיה כשכב אדני המלך עם אבתיו והייתי אני ובני שלמה חטאים "],"query":"011001021"},{"canonical":"1 Kings 1:22","passages":["והנה עודנה מדברת עם המלך ונתן הנביא בא "],"query":"011001022"},{"canonical":"1 Kings 1:23","passages":["ויגידו למלך לאמר הנה נתן הנביא ויבא לפני המלך וישתחו למלך על אפיו ארצה "],"query":"011001023"},{"canonical":"1 Kings 1:24","passages":["ויאמר נתן אדני המלך אתה אמרת אדניהו ימלך אחרי והוא ישב על כסאי "],"query":"011001024"},{"canonical":"1 Kings 1:25","passages":["כי ירד היום ויזבח שור ומריא וצאן לרב ויקרא לכל בני המלך ולשרי הצבא ולאביתר הכהן והנם אכלים ושתים לפניו ויאמרו יחי המלך אדניהו "],"query":"011001025"},{"canonical":"1 Kings 1:26","passages":["ולי אני עבדך ולצדק הכהן ולבניהו בן יהוידע ולשלמה עבדך לא קרא "],"query":"011001026"},{"canonical":"1 Kings 1:27","passages":["אם מאת אדני המלך נהיה הדבר הזה ולא הודעת את  ס "],"query":"011001027"},{"canonical":"1 Kings 1:28","passages":["ויען המלך דוד ויאמר קראו לי לבת שבע ותבא לפני המלך ותעמד לפני המלך "],"query":"011001028"},{"canonical":"1 Kings 1:29","passages":["וישבע המלך ויאמר חי יהוה אשר פדה את נפשי מכל צרה "],"query":"011001029"},{"canonical":"1 Kings 1:30","passages":["כי כאשר נשבעתי לך ביהוה אלהי ישראל לאמר כי שלמה בנך ימלך אחרי והוא ישב על כסאי תחתי כי כן אעשה היום הזה "],"query":"011001030"},{"canonical":"1 Kings 1:31","passages":["ותקד בת שבע אפים ארץ ותשתחו למלך ותאמר יחי אדני המלך דוד לעלם פ"],"query":"011001031"},{"canonical":"1 Kings 1:32","passages":["ויאמר המלך דוד קראו לי לצדוק הכהן ולנתן הנביא ולבניהו בן יהוידע ויבאו לפני המלך "],"query":"011001032"},{"canonical":"1 Kings 1:33","passages":["ויאמר המלך להם קחו עמכם את עבדי אדניכם והרכבתם את שלמה בני על הפרדה אשר לי והורדתם אתו אל גחון "],"query":"011001033"},{"canonical":"1 Kings 1:34","passages":["ומשח אתו שם צדוק הכהן ונתן הנביא למלך על ישראל ותקעתם בשופר ואמרתם יחי המלך שלמה "],"query":"011001034"},{"canonical":"1 Kings 1:35","passages":["ועליתם אחריו ובא וישב על כסאי והוא ימלך תחתי ואתו צויתי להיות נגיד על ישראל ועל יהודה "],"query":"011001035"},{"canonical":"1 Kings 1:36","passages":["ויען בניהו בן יהוידע את המלך ויאמר אמן כן יאמר יהוה אלהי אדני המלך "],"query":"011001036"},{"canonical":"1 Kings 1:37","passages":["כאשר היה יהוה עם אדני המלך כן יהיה עם שלמה ויגדל את כסאו מכסא אדני המלך דוד "],"query":"011001037"},{"canonical":"1 Kings 1:38","passages":["וירד צדוק הכהן ונתן הנביא ובניהו בן יהוידע והכרתי והפלתי וירכבו את שלמה על פרדת המלך דוד וילכו אתו על גחון "],"query":"011001038"},{"canonical":"1 Kings 1:39","passages":["ויקח צדוק הכהן את קרן השמן מן האהל וימשח את שלמה ויתקעו בשופר ויאמרו כל העם יחי המלך שלמה "],"query":"011001039"},{"canonical":"1 Kings 1:40","passages":["ויעלו כל העם א͏חריו והעם מחללים בחללים ושמחים שמחה גדולה ותבקע הארץ בקולם "],"query":"011001040"},{"canonical":"1 Kings 1:41","passages":["וישמע אדניהו וכל הקראים אשר אתו והם כלו לאכל וישמע יואב את קול השופר ויאמר מדוע קול הקריה הומה "],"query":"011001041"},{"canonical":"1 Kings 1:42","passages":["עודנו מדבר והנה יונתן בן אביתר הכהן בא ויאמר אדניהו בא כי איש חיל אתה וטוב תבשר "],"query":"011001042"},{"canonical":"1 Kings 1:43","passages":["ויען יונתן ויאמר לאדניהו אבל אדנינו המלך דוד המליך את שלמה "],"query":"011001043"},{"canonical":"1 Kings 1:44","passages":["וישלח אתו המלך את צדוק הכהן ואת נתן הנביא ובניהו בן יהוידע והכרתי והפלתי וירכבו אתו על פרדת המלך "],"query":"011001044"},{"canonical":"1 Kings 1:45","passages":["וימשחו אתו צדוק הכהן ונתן הנביא למלך בגחון ויעלו משם שמחים ותהם הקריה הוא הקול אשר שמעתם "],"query":"011001045"},{"canonical":"1 Kings 1:46","passages":["וגם ישב שלמה על כסא המלוכה "],"query":"011001046"},{"canonical":"1 Kings 1:47","passages":["וגם באו עבדי המלך לברך את אדנינו המלך דוד לאמר ייטב אלהים את שם שלמה משמך ויגדל את כסאו מכסאך וישתחו המלך על המשכב "],"query":"011001047"},{"canonical":"1 Kings 1:48","passages":["וגם ככה אמר המלך ברוך יהוה אלהי ישראל אשר נתן היום ישב על כסאי ועיני ראות "],"query":"011001048"},{"canonical":"1 Kings 1:49","passages":["וי͏חרדו ויקמו כל הקראים אשר לאדניהו וילכו איש לדרכו "],"query":"011001049"},{"canonical":"1 Kings 1:50","passages":["ואדניהו ירא מפני שלמה ויקם וילך ויחזק בקרנות המזבח "],"query":"011001050"},{"canonical":"1 Kings 1:51","passages":["ויגד לשלמה לאמר הנה אדניהו ירא את המלך שלמה והנה אחז בקרנות המזבח לאמר ישבע לי כיום המלך שלמה אם ימית את עבדו בחרב "],"query":"011001051"},{"canonical":"1 Kings 1:52","passages":["ויאמר שלמה אם יהיה לבן חיל לא יפל משערתו ארצה ואם רעה תמצא בו ומת "],"query":"011001052"},{"canonical":"1 Kings 1:53","passages":["וישלח המלך שלמה וירדהו מעל המזבח ויבא וישתחו למלך שלמה ויאמר לו שלמה לך לביתך פ"],"query":"011001053"}]}