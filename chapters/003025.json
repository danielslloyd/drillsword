{"query":"003025","verses":[{},{"canonical":"Leviticus 25:1","passages":["וידבר יהוה אל משה בהר סיני לאמר "],"query":"003025001"},{"canonical":"Leviticus 25:2","passages":["דבר אל בני ישראל ואמרת אלהם כי תבאו אל הארץ אשר אני נתן לכם ושבתה הארץ שבת ליהוה "],"query":"003025002"},{"canonical":"Leviticus 25:3","passages":["שש שנים תזרע שדך ושש שנים תזמר כרמך ואספת את תבואתה "],"query":"003025003"},{"canonical":"Leviticus 25:4","passages":["ובשנה השביעת שבת שבתון יהיה לארץ שבת ליהוה שדך לא תזרע וכרמך לא תזמר "],"query":"003025004"},{"canonical":"Leviticus 25:5","passages":["את ספיח קצירך לא תקצור ואת ענבי נזירך לא תבצר שנת שבתון יהיה לארץ "],"query":"003025005"},{"canonical":"Leviticus 25:6","passages":["והיתה שבת הארץ לכם לאכלה לך ולעבדך ולאמתך ולשכירך ולתושבך הגרים עמך "],"query":"003025006"},{"canonical":"Leviticus 25:7","passages":["ולבהמתך ולחיה אשר בארצך תהיה כל תבואתה לאכל  ס "],"query":"003025007"},{"canonical":"Leviticus 25:8","passages":["וספרת לך שבע שבתת שנים שבע שנים שבע פעמים והיו לך ימי שבע שבתת השנים תשע וארבעים שנה "],"query":"003025008"},{"canonical":"Leviticus 25:9","passages":["וה͏עברת שופר תרועה בחדש השבעי בעשור לחדש ביום הכפרים תעבירו שופר בכל ארצכם "],"query":"003025009"},{"canonical":"Leviticus 25:10","passages":["וקדשתם את שנת החמשים שנה וקראתם דרור בארץ לכל ישביה יובל הוא תהיה לכם ושבתם איש אל אחזתו ואיש אל משפחתו תשבו "],"query":"003025010"},{"canonical":"Leviticus 25:11","passages":["יובל הוא שנת החמשים שנה תהיה לכם לא תזרעו ולא תקצרו את ספיחיה ולא תבצרו את נזריה "],"query":"003025011"},{"canonical":"Leviticus 25:12","passages":["כי יובל הוא קדש תהיה לכם מן השדה תאכלו את תבואתה "],"query":"003025012"},{"canonical":"Leviticus 25:13","passages":["בשנת היובל הזאת תשבו איש אל אחזתו "],"query":"003025013"},{"canonical":"Leviticus 25:14","passages":["וכי תמכרו ממכר לעמיתך או קנה מיד עמיתך אל תונו איש את אחיו "],"query":"003025014"},{"canonical":"Leviticus 25:15","passages":["במספר שנים אחר היובל תקנה מאת עמיתך במספר שני תבואת ימכר לך "],"query":"003025015"},{"canonical":"Leviticus 25:16","passages":["לפי רב השנים תרבה מקנתו ולפי מעט השנים תמעיט מקנתו כי מספר תבואת הוא מכר לך "],"query":"003025016"},{"canonical":"Leviticus 25:17","passages":["ולא תונו איש את עמיתו ויראת מאלהיך כי אני יהוה אלהיכם "],"query":"003025017"},{"canonical":"Leviticus 25:18","passages":["ועשיתם את חקתי ואת משפטי תשמרו ועשיתם אתם וישבתם על הארץ לבטח "],"query":"003025018"},{"canonical":"Leviticus 25:19","passages":["ונתנה הארץ פריה ואכלתם לשבע וישבתם לבטח עליה "],"query":"003025019"},{"canonical":"Leviticus 25:20","passages":["וכי תאמרו מה נאכל בשנה השביעת הן לא נזרע ולא נאסף את תבואתנו "],"query":"003025020"},{"canonical":"Leviticus 25:21","passages":["וצויתי את ברכתי לכם בשנה הששית ועשת את התבואה לשלש השנים "],"query":"003025021"},{"canonical":"Leviticus 25:22","passages":["וזרעתם את השנה השמינת ואכלתם מן התבואה ישן עד השנה התשיעת עד בוא תבואתה תאכלו ישן "],"query":"003025022"},{"canonical":"Leviticus 25:23","passages":["והארץ לא תמכר לצמתת כי לי הארץ כי גרים ותושבים אתם עמדי "],"query":"003025023"},{"canonical":"Leviticus 25:24","passages":["ובכל ארץ אחזתכם גאלה תתנו לארץ  ס "],"query":"003025024"},{"canonical":"Leviticus 25:25","passages":["כי ימוך אחיך ומכר מאחזתו ובא גאלו הקרב אליו וגאל את ממכר אחיו "],"query":"003025025"},{"canonical":"Leviticus 25:26","passages":["ואיש כי לא יהיה לו גאל והשיגה ידו ומצא כדי גאלתו "],"query":"003025026"},{"canonical":"Leviticus 25:27","passages":["וחשב את שני ממכרו והשיב את העדף לאיש אשר מכר לו ושב לאחזתו "],"query":"003025027"},{"canonical":"Leviticus 25:28","passages":["ואם לא מ͏צאה ידו די השיב לו והיה ממכרו ביד הקנה אתו עד שנת היובל ויצא ביבל ושב לאחזתו "],"query":"003025028"},{"canonical":"Leviticus 25:29","passages":["ואיש כי ימכר בית מושב עיר חומה והיתה גאלתו עד תם שנת ממכרו ימים תהיה גאלתו "],"query":"003025029"},{"canonical":"Leviticus 25:30","passages":["ואם לא יגאל עד מלאת לו שנה תמימה וקם הבית אשר בעיר אשר לו חמה לצמיתת לקנה אתו לדרתיו לא יצא ביבל "],"query":"003025030"},{"canonical":"Leviticus 25:31","passages":["ובתי החצרים אשר אין להם חמה סביב על שדה הארץ יחשב גאלה תהיה לו וביבל יצא "],"query":"003025031"},{"canonical":"Leviticus 25:32","passages":["וערי הלוים בתי ערי אחזתם גאלת עולם תהיה ללוים "],"query":"003025032"},{"canonical":"Leviticus 25:33","passages":["ואשר יגאל מן הלוים ויצא ממכר בית ועיר אחזתו ביבל כי בתי ערי הלוים הוא אחזתם בתוך בני ישראל "],"query":"003025033"},{"canonical":"Leviticus 25:34","passages":["ושדה מגרש עריהם לא ימכר כי אחזת עולם הוא להם  ס "],"query":"003025034"},{"canonical":"Leviticus 25:35","passages":["וכי ימוך אחיך ומטה ידו עמך והחזקת בו גר ותושב וחי עמך "],"query":"003025035"},{"canonical":"Leviticus 25:36","passages":["אל תקח מאתו נשך ותרבית ויראת מ͏אלהיך וחי אחיך עמך "],"query":"003025036"},{"canonical":"Leviticus 25:37","passages":["את כספך לא תתן לו בנשך ובמרבית לא תתן אכלך "],"query":"003025037"},{"canonical":"Leviticus 25:38","passages":["אני יהוה אלהיכם אשר הוצאתי אתכם מארץ מצרים לתת לכם את ארץ כנען להיות לכם לאלהים  ס "],"query":"003025038"},{"canonical":"Leviticus 25:39","passages":["וכי ימוך אחיך עמך ונמכר לך לא תעבד בו עבדת עבד "],"query":"003025039"},{"canonical":"Leviticus 25:40","passages":["כשכיר כתושב יהיה עמך עד שנת היבל יעבד עמך "],"query":"003025040"},{"canonical":"Leviticus 25:41","passages":["ויצא מעמך הוא ובניו עמו ושב אל משפחתו ואל אחזת אבתיו ישוב "],"query":"003025041"},{"canonical":"Leviticus 25:42","passages":["כי עבדי הם אשר הוצאתי אתם מארץ מצרים לא ימכרו ממכרת עבד "],"query":"003025042"},{"canonical":"Leviticus 25:43","passages":["לא תרדה בו בפרך ויראת מאלהיך "],"query":"003025043"},{"canonical":"Leviticus 25:44","passages":["ועבדך ואמתך אשר יהיו לך מאת הגוים אשר סביבתיכם מהם תקנו עבד ואמה "],"query":"003025044"},{"canonical":"Leviticus 25:45","passages":["וגם מבני התושבים הגרים עמכם מהם תקנו וממשפחתם אשר עמכם אשר הולידו בארצכם והיו לכם ל͏אחזה "],"query":"003025045"},{"canonical":"Leviticus 25:46","passages":["והתנחלתם אתם לבניכם אחריכם לרשת אחזה לעלם בהם תעבדו ובאחיכם בני ישראל איש באחיו לא תרדה בו בפרך  ס "],"query":"003025046"},{"canonical":"Leviticus 25:47","passages":["וכי תשיג יד גר ותושב עמך ומך אחיך עמו ונמכר לגר תושב עמך או לעקר משפחת גר "],"query":"003025047"},{"canonical":"Leviticus 25:48","passages":["אחרי נמכר גאלה תהיה לו אחד מאחיו יגאלנו "],"query":"003025048"},{"canonical":"Leviticus 25:49","passages":["או דדו או בן דדו יגאלנו או משאר בשרו ממשפחתו יגאלנו או השיגה ידו ונגאל "],"query":"003025049"},{"canonical":"Leviticus 25:50","passages":["וחשב עם קנהו משנת המכרו לו עד שנת היבל והיה כסף ממכרו במספר שנים כימי שכיר יהיה עמו "],"query":"003025050"},{"canonical":"Leviticus 25:51","passages":["אם עוד רבות בשנים לפיהן ישיב גאלתו מכסף מקנתו "],"query":"003025051"},{"canonical":"Leviticus 25:52","passages":["ואם מעט נשאר בשנים עד שנת היבל וחשב לו כפי שניו ישיב את גאלתו "],"query":"003025052"},{"canonical":"Leviticus 25:53","passages":["כשכיר שנה בשנה יהיה עמו לא ירדנו בפרך לעיניך "],"query":"003025053"},{"canonical":"Leviticus 25:54","passages":["ואם לא יגאל באלה ויצא בשנת היבל הוא ובניו עמו "],"query":"003025054"},{"canonical":"Leviticus 25:55","passages":["כי לי בני ישראל עבדים עבדי הם אשר הוצאתי אותם מארץ מצרים אני יהוה אלהיכם "],"query":"003025055"}]}