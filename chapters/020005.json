{"query":"020005","verses":[{},{"canonical":"Proverbs 5:1","passages":["בני לחכמתי הקשיבה לתבונתי הט אזנך "],"query":"020005001"},{"canonical":"Proverbs 5:2","passages":["לשמר מזמות ודעת שפתיך ינצרו "],"query":"020005002"},{"canonical":"Proverbs 5:3","passages":["כי נפת תטפנה שפתי זרה וחלק משמן חכה "],"query":"020005003"},{"canonical":"Proverbs 5:4","passages":["ואחריתה מרה כלענה חדה כחרב פיות "],"query":"020005004"},{"canonical":"Proverbs 5:5","passages":["רגליה ירדות מות שאול צעדיה יתמכו "],"query":"020005005"},{"canonical":"Proverbs 5:6","passages":["ארח חיים פן תפלס נעו מעגלתיה לא תד͏ע פ"],"query":"020005006"},{"canonical":"Proverbs 5:7","passages":["ועתה בנים שמעו לי ואל תסורו מאמרי פי "],"query":"020005007"},{"canonical":"Proverbs 5:8","passages":["הרחק מעליה דרכך ואל תקרב אל פתח ביתה "],"query":"020005008"},{"canonical":"Proverbs 5:9","passages":["פן תתן לאחרים הודך ושנתיך לאכזרי "],"query":"020005009"},{"canonical":"Proverbs 5:10","passages":["פן ישבעו זרים כחך ועצביך בבית נכר͏י "],"query":"020005010"},{"canonical":"Proverbs 5:11","passages":["ונהמת באחריתך בכלות בשרך ושארך "],"query":"020005011"},{"canonical":"Proverbs 5:12","passages":["ואמרת איך שנאתי מוסר ותוכחת נאץ לבי "],"query":"020005012"},{"canonical":"Proverbs 5:13","passages":["ולא שמעתי בקול מורי ולמלמדי לא הטיתי אזני "],"query":"020005013"},{"canonical":"Proverbs 5:14","passages":["כמעט הייתי בכל רע בתוך קהל ועדה "],"query":"020005014"},{"canonical":"Proverbs 5:15","passages":["שתה מים מבורך ונזלים מתוך בארך "],"query":"020005015"},{"canonical":"Proverbs 5:16","passages":["יפוצו מעינתיך חוצה ברחבות פלגי מים "],"query":"020005016"},{"canonical":"Proverbs 5:17","passages":["יהיו לך לבדך ואין לזרים אתך "],"query":"020005017"},{"canonical":"Proverbs 5:18","passages":["יהי מקורך ברוך ושמח מאשת נעורך "],"query":"020005018"},{"canonical":"Proverbs 5:19","passages":["אילת אהבים ויעלת חן דדיה ירוך בכל עת באהבתה תשגה תמיד "],"query":"020005019"},{"canonical":"Proverbs 5:20","passages":["ולמה תשגה בני בזרה ותחבק חק נכריה "],"query":"020005020"},{"canonical":"Proverbs 5:21","passages":["כי נכח עיני יהוה דרכי איש וכל מעגלתיו מפלס "],"query":"020005021"},{"canonical":"Proverbs 5:22","passages":["עוונותיו ילכדנו את הרשע ובחבלי חטאתו יתמך "],"query":"020005022"},{"canonical":"Proverbs 5:23","passages":["הוא ימות באין מוסר וברב אולתו ישגה פ"],"query":"020005023"}]}