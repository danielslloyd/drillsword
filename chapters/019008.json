{"query":"019008","verses":[{},{"canonical":"Psalm 8:1","passages":["למנצח על הגתית מזמור לדוד "],"query":"019008001"},{"canonical":"Psalm 8:2","passages":["יהוה אדנינו מה אדיר שמך בכל הארץ אשר תנה הודך על השמים "],"query":"019008002"},{"canonical":"Psalm 8:3","passages":["מפי עוללים וינקים יסדת עז למען צורריך להשבית אויב ומתנקם "],"query":"019008003"},{"canonical":"Psalm 8:4","passages":["כי אראה שמיך מעשי אצבעתיך ירח וכוכבים אשר כוננתה "],"query":"019008004"},{"canonical":"Psalm 8:5","passages":["מה אנוש כי תזכרנו ובן אדם כי תפקדנו "],"query":"019008005"},{"canonical":"Psalm 8:6","passages":["ותחסרהו מעט מאלהים וכבוד והדר תעטרהו "],"query":"019008006"},{"canonical":"Psalm 8:7","passages":["תמשילהו במעשי ידיך כל שתה תחת רגליו "],"query":"019008007"},{"canonical":"Psalm 8:8","passages":["צנה ואלפים כלם וגם בהמות שדי "],"query":"019008008"},{"canonical":"Psalm 8:9","passages":["צפור שמים ודגי הים עבר ארחות ימים "],"query":"019008009"},{"canonical":"Psalm 8:10","passages":["יהוה אדנינו מה אדיר שמך בכל הארץ "],"query":"019008010"}]}