{"query":"024010","verses":[{},{"canonical":"Jeremiah 10:1","passages":["שמעו את הדבר אשר דבר יהוה עליכם בית ישראל "],"query":"024010001"},{"canonical":"Jeremiah 10:2","passages":["כה אמר יהוה אל דרך הגוים אל תלמדו ומאתות השמים אל תחתו כי יחתו הגוים מהמה "],"query":"024010002"},{"canonical":"Jeremiah 10:3","passages":["כי חקות העמים הבל הוא כי עץ מיער כרתו מעשה ידי חרש במעצד "],"query":"024010003"},{"canonical":"Jeremiah 10:4","passages":["בכסף ובזהב ייפהו במסמרות ובמקבות יחזקום ולוא יפיק "],"query":"024010004"},{"canonical":"Jeremiah 10:5","passages":["כתמר מקשה המה ולא ידברו נשוא ינשוא כי לא יצעדו אל תיראו מהם כי לא ירעו וגם היטיב אין אותם  ס "],"query":"024010005"},{"canonical":"Jeremiah 10:6","passages":["מאין כמוך יהוה גדול אתה וגדול שמך בגבורה "],"query":"024010006"},{"canonical":"Jeremiah 10:7","passages":["מי לא יראך מלך הגוים כי לך יאתה כי בכל חכמי הגוים ובכל מלכותם מאין כמוך "],"query":"024010007"},{"canonical":"Jeremiah 10:8","passages":["ובאחת יבערו ויכסלו מוסר הבלים עץ הוא "],"query":"024010008"},{"canonical":"Jeremiah 10:9","passages":["כסף מרקע מתרשיש יובא וזהב מאופז מעשה חרש וידי צורף תכלת וארגמן לבושם מעשה חכמים כלם "],"query":"024010009"},{"canonical":"Jeremiah 10:10","passages":["ויהוה אלהים אמת הוא אלהים חיים ומלך עולם מקצפו תרעש הארץ ולא יכלו גוים זעמו  ס "],"query":"024010010"},{"canonical":"Jeremiah 10:11","passages":["כדנה תאמרון להום אלהיא די שמיא וארקא לא עבדו יאבדו מארעא ומן תחות שמיא אלה  ס "],"query":"024010011"},{"canonical":"Jeremiah 10:12","passages":["עשה ארץ בכחו מכין תבל בחכמתו ובתבונתו נטה שמים "],"query":"024010012"},{"canonical":"Jeremiah 10:13","passages":["לקול תתו המון מים בשמים ויעלה נשאים מקצה הארץ ברקים למטר עשה ויוצא רוח מאצרתיו "],"query":"024010013"},{"canonical":"Jeremiah 10:14","passages":["נבער כל אדם מדעת הביש כל צורף מפסל כי שקר נסכו ולא רוח בם "],"query":"024010014"},{"canonical":"Jeremiah 10:15","passages":["הבל המה מעשה תעתעים בעת פקדתם יאבדו "],"query":"024010015"},{"canonical":"Jeremiah 10:16","passages":["לא כאלה חלק יעקב כי יוצר הכל הוא וישראל שבט נחלתו יהוה צבאות שמו  ס "],"query":"024010016"},{"canonical":"Jeremiah 10:17","passages":["אספי מארץ כנעתך  ס "],"query":"024010017"},{"canonical":"Jeremiah 10:18","passages":["כי כה אמר יהוה הנני קולע את יושבי הארץ בפעם הזאת והצרותי להם למען ימצאו  ס "],"query":"024010018"},{"canonical":"Jeremiah 10:19","passages":["אוי לי על שברי נחלה מכתי ואני אמרתי אך זה חלי ואשאנו "],"query":"024010019"},{"canonical":"Jeremiah 10:20","passages":["אהלי שדד וכל מיתרי נתקו בני יצאני ואינם אין נטה עוד אהלי ומקים יריעותי "],"query":"024010020"},{"canonical":"Jeremiah 10:21","passages":["כי נבערו הרעים ואת יהוה לא דרשו על כן לא השכילו וכל מרעיתם נפוצה  ס "],"query":"024010021"},{"canonical":"Jeremiah 10:22","passages":["קול שמועה הנה באה ורעש גדול מארץ צפון לשום את ערי יהודה שממה מעון תנים  ס "],"query":"024010022"},{"canonical":"Jeremiah 10:23","passages":["ידעתי יהוה כי לא לאדם דרכו לא לאיש הלך והכין את צעדו "],"query":"024010023"},{"canonical":"Jeremiah 10:24","passages":["יסרני יהוה אך במשפט אל באפך פן תמעטני "],"query":"024010024"},{"canonical":"Jeremiah 10:25","passages":["שפך חמתך על הגוים אשר לא ידעוך ועל משפחות אשר בשמך לא קראו כי אכלו את יעקב ואכלהו ויכלהו ואת נוהו השמו פ"],"query":"024010025"}]}