{"query":"026009","verses":[{},{"canonical":"Ezekiel 9:1","passages":["ויקרא באזני קול גדול לאמר קרבו פקדות העיר ואיש כלי משחתו בידו "],"query":"026009001"},{"canonical":"Ezekiel 9:2","passages":["והנה ששה אנשים באים מדרך שער העליון אשר מפנה צפונה ואיש כלי מפצו בידו ואיש אחד בתוכם לבש בדים וקסת הספר במתניו ויבאו ויעמדו אצל מזבח הנחשת "],"query":"026009002"},{"canonical":"Ezekiel 9:3","passages":["וכבוד אלהי ישראל נעלה מעל הכרוב אשר היה עליו אל מפתן הבית ויקרא אל האיש הלבש הבדים אשר קסת הספר במתניו  ס "],"query":"026009003"},{"canonical":"Ezekiel 9:4","passages":["ויאמר יהוה אליו עבר בתוך העיר בתוך ירושל͏ם והתוית תו על מצחות האנשים הנאנחים והנאנקים על כל התועבות הנעשות בתוכה "],"query":"026009004"},{"canonical":"Ezekiel 9:5","passages":["ולאלה אמר באזני עברו בעיר אחריו והכו עינכם ואל תחמלו "],"query":"026009005"},{"canonical":"Ezekiel 9:6","passages":["זקן בחור ובתולה וטף ונשים תהרגו למשחית ועל כל איש אשר עליו התו אל תגשו וממקדשי תחלו ויחלו באנשים הזקנים אשר לפני הבית "],"query":"026009006"},{"canonical":"Ezekiel 9:7","passages":["ויאמר אליהם טמאו את הבית ומלאו את החצרות חללים צאו ויצאו והכו בעיר "],"query":"026009007"},{"canonical":"Ezekiel 9:8","passages":["ויהי כהכותם ונאשאר אני ואפלה על פני ואזעק ואמר אהה אדני יהוה המשחית אתה את כל שארית ישראל בשפכך את חמתך על ירושל͏ם "],"query":"026009008"},{"canonical":"Ezekiel 9:9","passages":["ויאמר אלי עון בית ישראל ויהודה גדול במאד מאד ותמלא הארץ דמים והעיר מלאה מטה כי אמרו עזב יהוה את הארץ ואין יהוה ראה "],"query":"026009009"},{"canonical":"Ezekiel 9:10","passages":["וגם אני לא תחוס עיני ולא אחמל דרכם בראשם נתתי "],"query":"026009010"},{"canonical":"Ezekiel 9:11","passages":["והנה האיש לבש הבדים אשר הקסת במתניו משיב דבר לאמר עשיתי  ס "],"query":"026009011"}]}