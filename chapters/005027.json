{"query":"005027","verses":[{},{"canonical":"Deuteronomy 27:1","passages":["ויצו משה וזקני ישראל את העם לאמר שמר את כל המצוה אשר אנכי מצוה אתכם היום "],"query":"005027001"},{"canonical":"Deuteronomy 27:2","passages":["והיה ביום אשר תעברו את הירדן אל הארץ אשר יהוה אלהיך נתן לך והקמת לך אבנים גדלות ושדת אתם בשיד "],"query":"005027002"},{"canonical":"Deuteronomy 27:3","passages":["וכתבת עליהן את כל דברי התורה הזאת בעברך למען אשר תבא אל הארץ אשר יהוה אלהיך נתן לך ארץ זבת חלב ודבש כאשר דבר יהוה אלהי אבתיך לך "],"query":"005027003"},{"canonical":"Deuteronomy 27:4","passages":["והיה בעברכם את הירדן תקימו את האבנים האלה אשר אנכי מצוה אתכם היום בהר עיבל ושדת אותם בשיד "],"query":"005027004"},{"canonical":"Deuteronomy 27:5","passages":["ובנית שם מזבח ליהוה אלהיך מזבח אבנים לא תניף עליהם ברזל "],"query":"005027005"},{"canonical":"Deuteronomy 27:6","passages":["אבנים שלמות תבנה את מזבח יהוה אלהיך והעלית עליו עולת ליהוה אלהיך "],"query":"005027006"},{"canonical":"Deuteronomy 27:7","passages":["וזבחת שלמים ואכלת שם ושמחת לפני יהוה אלהיך "],"query":"005027007"},{"canonical":"Deuteronomy 27:8","passages":["וכתבת על האבנים את כל דברי התורה הזאת באר היטב  ס "],"query":"005027008"},{"canonical":"Deuteronomy 27:9","passages":["וידבר משה והכהנים הלוים אל כל ישראל לאמר הסכת ושמע ישראל היום הזה נהיית לעם ליהוה אלהיך "],"query":"005027009"},{"canonical":"Deuteronomy 27:10","passages":["ושמעת בקול יהוה אלהיך ועשית את מצותו ואת חקיו אשר אנכי מצוך היום  ס "],"query":"005027010"},{"canonical":"Deuteronomy 27:11","passages":["ויצו משה את העם ביום ההוא לאמר "],"query":"005027011"},{"canonical":"Deuteronomy 27:12","passages":["אלה י͏עמדו לברך את העם על הר גרזים בעברכם את הירדן שמעון ולוי ויהודה ויששכר ויוסף ובנימן "],"query":"005027012"},{"canonical":"Deuteronomy 27:13","passages":["ואלה י͏עמדו על הקללה בהר עיבל ראובן גד ואשר וזבולן דן ונפתלי "],"query":"005027013"},{"canonical":"Deuteronomy 27:14","passages":["וענו הלוים ואמרו אל כל איש ישראל קול רם  ס "],"query":"005027014"},{"canonical":"Deuteronomy 27:15","passages":["ארור האיש אשר יעשה פסל ומסכה תועבת יהוה מעשה ידי חרש ושם בסתר וענו כל העם ואמרו אמן  ס "],"query":"005027015"},{"canonical":"Deuteronomy 27:16","passages":["ארור מקלה אביו ואמו ואמר כל העם אמן  ס "],"query":"005027016"},{"canonical":"Deuteronomy 27:17","passages":["ארור מסיג גבול רעהו ואמר כל העם אמן  ס "],"query":"005027017"},{"canonical":"Deuteronomy 27:18","passages":["ארור משגה עור בדרך ואמר כל העם אמן  ס "],"query":"005027018"},{"canonical":"Deuteronomy 27:19","passages":["ארור מטה משפט גר יתום ואלמנה ואמר כל העם אמן  ס "],"query":"005027019"},{"canonical":"Deuteronomy 27:20","passages":["ארור שכב עם אשת אביו כי גלה כנף אביו ואמר כל העם אמן  ס "],"query":"005027020"},{"canonical":"Deuteronomy 27:21","passages":["ארור שכב עם כל בהמה ואמר כל העם אמן  ס "],"query":"005027021"},{"canonical":"Deuteronomy 27:22","passages":["ארור שכב עם אחתו בת אביו או בת אמו ואמר כל העם אמן  ס "],"query":"005027022"},{"canonical":"Deuteronomy 27:23","passages":["ארור שכב עם חתנתו ואמר כל העם אמן  ס "],"query":"005027023"},{"canonical":"Deuteronomy 27:24","passages":["ארור מכה רעהו בסתר ואמר כל העם אמן  ס "],"query":"005027024"},{"canonical":"Deuteronomy 27:25","passages":["ארור לקח שחד להכות נפש דם נקי ואמר כל העם אמן  ס "],"query":"005027025"},{"canonical":"Deuteronomy 27:26","passages":["ארור אשר לא יקים את דברי התורה הזאת לעשות אותם ואמר כל העם אמן פ"],"query":"005027026"}]}