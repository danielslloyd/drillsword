{"query":"002029","verses":[{},{"canonical":"Exodus 29:1","passages":["וזה הדבר אשר תעשה להם לקדש אתם לכהן לי לקח פר אחד בן בקר ואילם שנים תמימם "],"query":"002029001"},{"canonical":"Exodus 29:2","passages":["ולחם מצות וחלת מצת בלולת בשמן ורקיקי מצות משחים בשמן סלת חטים תעשה אתם "],"query":"002029002"},{"canonical":"Exodus 29:3","passages":["ונתת אותם על סל אחד והקרבת אתם בסל ואת הפר ואת שני האילם "],"query":"002029003"},{"canonical":"Exodus 29:4","passages":["ואת אהרן ואת בניו תקריב אל פתח אהל מועד ורחצת אתם במים "],"query":"002029004"},{"canonical":"Exodus 29:5","passages":["ולקחת את הבגדים והלבשת את אהרן את הכתנת ואת מעיל האפד ואת האפד ואת החשן ואפדת לו בחשב האפד "],"query":"002029005"},{"canonical":"Exodus 29:6","passages":["ושמת המצנפת על ראשו ונתת את נזר הקדש על המצנפת "],"query":"002029006"},{"canonical":"Exodus 29:7","passages":["ולקחת את שמן המשחה ויצקת על ראשו ומשחת אתו "],"query":"002029007"},{"canonical":"Exodus 29:8","passages":["ואת בניו תקריב והלבשתם כתנת "],"query":"002029008"},{"canonical":"Exodus 29:9","passages":["וחגרת אתם אבנט אהרן ובניו וחבשת להם מגבעת והיתה להם כהנה לחקת עולם ומלאת י͏ד אהרן ויד בניו "],"query":"002029009"},{"canonical":"Exodus 29:10","passages":["והקרבת את הפר לפני אהל מועד וסמך אהרן ובניו את ידיהם על ראש הפר "],"query":"002029010"},{"canonical":"Exodus 29:11","passages":["ושחטת את הפר לפני יהוה פתח אהל מועד "],"query":"002029011"},{"canonical":"Exodus 29:12","passages":["ולקחת מדם הפר ונתתה על קרנת המזבח באצבעך ואת כל הדם תשפך אל יסוד המזבח "],"query":"002029012"},{"canonical":"Exodus 29:13","passages":["ולקחת את כל החלב המכסה את הקרב ואת היתרת על הכבד ואת שתי הכלית ואת החלב אשר עליהן והקטרת המזבחה "],"query":"002029013"},{"canonical":"Exodus 29:14","passages":["ואת בשר הפר ואת ערו ואת פרשו תשרף באש מחוץ למחנה חטאת הוא "],"query":"002029014"},{"canonical":"Exodus 29:15","passages":["ואת האיל האחד תקח וסמכו אהרן ובניו את ידיהם על ראש האיל "],"query":"002029015"},{"canonical":"Exodus 29:16","passages":["ושחטת את האיל ולקחת את דמו וזרקת על המזבח סביב "],"query":"002029016"},{"canonical":"Exodus 29:17","passages":["ואת האיל תנתח לנתחיו ורחצת קרבו וכרעיו ונתת על נתחיו ועל ראשו "],"query":"002029017"},{"canonical":"Exodus 29:18","passages":["והקטרת את כל האיל המזבחה עלה הוא ליהוה ריח ניחוח אשה ליהוה הוא "],"query":"002029018"},{"canonical":"Exodus 29:19","passages":["ולקחת את האיל השני וסמך אהרן ובניו את ידיהם על ראש האיל "],"query":"002029019"},{"canonical":"Exodus 29:20","passages":["ושחטת את האיל ולקחת מדמו ונתתה על תנוך אזן אהרן ועל תנוך אזן בניו הימנית ועל בהן ידם הימנית ועל בהן רגלם הימנית וזרקת את הדם על המזבח סביב "],"query":"002029020"},{"canonical":"Exodus 29:21","passages":["ולקחת מן הדם אשר על המזבח ומשמן המשחה והזית על אהרן ועל בגדיו ועל בניו ועל בגדי בניו אתו וקדש הוא ובגדיו ובניו ובגדי בניו אתו "],"query":"002029021"},{"canonical":"Exodus 29:22","passages":["ולקחת מן האיל החלב והאליה ואת החלב המכסה את הקרב ואת יתרת הכבד ואת שתי הכלית ואת החלב אשר עלהן ואת שוק הימין כי איל מלאים הוא "],"query":"002029022"},{"canonical":"Exodus 29:23","passages":["וככר לחם אחת וחלת לחם שמן אחת ורקיק אחד מסל המצות אשר לפני יהוה "],"query":"002029023"},{"canonical":"Exodus 29:24","passages":["ושמת הכל על כפי אהרן ועל כפי בניו והנפת אתם תנופה לפני יהוה "],"query":"002029024"},{"canonical":"Exodus 29:25","passages":["ולקחת אתם מידם והקטרת המזבחה על העלה לריח ניחוח לפני יהוה אשה הוא ליהוה "],"query":"002029025"},{"canonical":"Exodus 29:26","passages":["ולקחת את החזה מאיל המלאים אשר לאהרן והנפת אתו תנופה לפני יהוה והיה לך למנה "],"query":"002029026"},{"canonical":"Exodus 29:27","passages":["וקדשת את חזה התנופה ואת שוק התרומה אשר הונף ואשר הורם מאיל המלאים מאשר לאהרן ומאשר לבניו "],"query":"002029027"},{"canonical":"Exodus 29:28","passages":["והיה לאהרן ולבניו לחק עולם מאת בני ישראל כי תרומה הוא ותרומה יהיה מאת בני ישראל מזבחי שלמיהם תרומתם ליהוה "],"query":"002029028"},{"canonical":"Exodus 29:29","passages":["ובגדי הקדש אשר לאהרן יהיו לבניו אחריו למשחה בהם ולמלא בם את ידם "],"query":"002029029"},{"canonical":"Exodus 29:30","passages":["שבעת ימים ילבשם הכהן תחתיו מבניו אשר יבא אל אהל מועד לשרת בקדש "],"query":"002029030"},{"canonical":"Exodus 29:31","passages":["ואת איל המלאים תקח ובשלת את בשרו במקם קדש "],"query":"002029031"},{"canonical":"Exodus 29:32","passages":["ואכל אהרן ובניו את בשר האיל ואת הלחם אשר בסל פתח אהל מועד "],"query":"002029032"},{"canonical":"Exodus 29:33","passages":["ואכלו אתם אשר כפר בהם למלא את ידם לקדש אתם וזר לא יאכל כי קדש הם "],"query":"002029033"},{"canonical":"Exodus 29:34","passages":["ואם יותר מבשר המלאים ומן הלחם עד הבקר ושרפת את הנותר באש לא יאכל כי קדש הוא "],"query":"002029034"},{"canonical":"Exodus 29:35","passages":["ועשית לאהרן ולבניו ככה ככל אשר צויתי אתכה שבעת ימים תמלא ידם "],"query":"002029035"},{"canonical":"Exodus 29:36","passages":["ופר חטאת תעשה ליום על הכפרים וחטאת על המזבח בכפרך עליו ומשחת אתו לקדשו "],"query":"002029036"},{"canonical":"Exodus 29:37","passages":["שבעת ימים תכפר על המזבח וקדשת אתו והיה המזבח קדש קדשים כל הנגע במזבח יקדש  ס "],"query":"002029037"},{"canonical":"Exodus 29:38","passages":["וזה אשר תעשה על המזבח כבשים בני שנה שנים ליום תמיד "],"query":"002029038"},{"canonical":"Exodus 29:39","passages":["את הכבש האחד תעשה בבקר ואת הכבש השני תעשה בין הערבים "],"query":"002029039"},{"canonical":"Exodus 29:40","passages":["ועשרן סלת בלול בשמן כתית רבע ההין ונסך רבעית ההין יין לכבש האחד "],"query":"002029040"},{"canonical":"Exodus 29:41","passages":["ואת הכבש השני תעשה בין הערבים כמנחת הבקר וכנסכה ת͏עשה לה לריח ניחח אשה ליהוה "],"query":"002029041"},{"canonical":"Exodus 29:42","passages":["עלת תמיד לדרתיכם פתח אהל מועד לפני יהוה אשר אועד לכם שמה לדבר אליך שם "],"query":"002029042"},{"canonical":"Exodus 29:43","passages":["ונעדתי שמה לבני ישראל ונקדש בכבדי "],"query":"002029043"},{"canonical":"Exodus 29:44","passages":["וקדשתי את אהל מועד ואת המזבח ואת אהרן ואת בניו אקדש לכהן לי "],"query":"002029044"},{"canonical":"Exodus 29:45","passages":["ושכנתי בתוך בני ישראל והייתי להם לאלהים "],"query":"002029045"},{"canonical":"Exodus 29:46","passages":["וידעו כי אני יהוה אלהיהם אשר הוצאתי אתם מארץ מצרים לשכני בתוכם אני יהוה אלהיהם פ"],"query":"002029046"}]}