{"query":"001049","verses":[{},{"canonical":"Genesis 49:1","passages":["ויקרא יעקב אל בניו ויאמר האספו ואגידה לכם את אשר יקרא אתכם באחרית הימים "],"query":"001049001"},{"canonical":"Genesis 49:2","passages":["הקבצו ושמעו בני יעקב ושמעו אל ישראל אביכם "],"query":"001049002"},{"canonical":"Genesis 49:3","passages":["ראובן בכרי אתה כחי וראשית אוני יתר שאת ויתר עז "],"query":"001049003"},{"canonical":"Genesis 49:4","passages":["פחז כמים אל תותר כי עלית משכבי אביך אז חללת יצועי עלה פ"],"query":"001049004"},{"canonical":"Genesis 49:5","passages":["שמעון ולוי אחים כלי חמס מכרתיהם "],"query":"001049005"},{"canonical":"Genesis 49:6","passages":["בסדם אל תבא נפשי בקהלם אל תחד כבדי כי באפם הרגו איש וברצנם עקרו שור "],"query":"001049006"},{"canonical":"Genesis 49:7","passages":["ארור אפם כי עז ועברתם כי קשתה אחלקם ביעקב ואפיצם בישראל  ס "],"query":"001049007"},{"canonical":"Genesis 49:8","passages":["יהודה אתה יודוך אחיך ידך בערף איביך ישתחוו לך בני אביך "],"query":"001049008"},{"canonical":"Genesis 49:9","passages":["גור אריה יהודה מטרף בני עלית כרע רבץ כאריה וכלביא מי יקימנו "],"query":"001049009"},{"canonical":"Genesis 49:10","passages":["לא יסור שבט מיהודה ומחקק מבין רגליו עד כי יבא שילו ולו יקהת עמים "],"query":"001049010"},{"canonical":"Genesis 49:11","passages":["אסרי לגפן סותו "],"query":"001049011"},{"canonical":"Genesis 49:12","passages":["חכלילי עינים מיין ולבן שנים מחלב פ"],"query":"001049012"},{"canonical":"Genesis 49:13","passages":["זבולן לחוף ימים ישכן והוא לחוף אניות וירכתו על צידן  ס "],"query":"001049013"},{"canonical":"Genesis 49:14","passages":["יששכר חמר גרם רבץ בין המשפתים "],"query":"001049014"},{"canonical":"Genesis 49:15","passages":["וירא מנחה כי טוב ואת הארץ כי נעמה ויט שכמו לסבל ויהי למס עבד  ס "],"query":"001049015"},{"canonical":"Genesis 49:16","passages":["דן ידין עמו כאחד שבטי ישראל "],"query":"001049016"},{"canonical":"Genesis 49:17","passages":["יהי דן נחש עלי דרך שפיפן עלי ארח הנשך עקבי סוס ויפל רכבו אחור "],"query":"001049017"},{"canonical":"Genesis 49:18","passages":["לישועתך קויתי יהוה "],"query":"001049018"},{"canonical":"Genesis 49:19","passages":["גד גדוד יגודנו והוא יגד עקב  ס "],"query":"001049019"},{"canonical":"Genesis 49:20","passages":["מאשר שמנה לחמו והוא יתן מעדני מלך  ס "],"query":"001049020"},{"canonical":"Genesis 49:21","passages":["נפתלי אילה שלחה הנתן אמרי שפר  ס "],"query":"001049021"},{"canonical":"Genesis 49:22","passages":["בן פרת יוסף בן פרת עלי עין בנות צעדה עלי שור "],"query":"001049022"},{"canonical":"Genesis 49:23","passages":["וימררהו ורבו וישטמהו בעלי חצים "],"query":"001049023"},{"canonical":"Genesis 49:24","passages":["ותשב באיתן קשתו ויפזו זרעי ידיו מידי אביר יעקב משם רעה אבן ישראל "],"query":"001049024"},{"canonical":"Genesis 49:25","passages":["מאל אביך ויעזרך ואת שדי ויברכך ברכת שמים מעל ברכת תהום רבצת תחת ברכת שדים ורחם "],"query":"001049025"},{"canonical":"Genesis 49:26","passages":["ברכת אביך גברו על ברכת הורי עד תאות גבעת עולם תהיין לראש יוסף ולקדקד נזיר אחיו פ"],"query":"001049026"},{"canonical":"Genesis 49:27","passages":["בנימין זאב יטרף בבקר יאכל עד ולערב יחלק שלל "],"query":"001049027"},{"canonical":"Genesis 49:28","passages":["כל אלה שבטי ישראל שנים עשר וזאת אשר דבר להם אביהם ויברך אותם איש אשר כברכתו ברך אתם "],"query":"001049028"},{"canonical":"Genesis 49:29","passages":["ויצו אותם ויאמר אלהם אני נאסף אל עמי קברו אתי אל אבתי אל המערה אשר בשדה עפרון ה͏חתי "],"query":"001049029"},{"canonical":"Genesis 49:30","passages":["במערה אשר בשדה המכפלה אשר על פני ממרא בארץ כנען אשר קנה אברהם את השדה מאת עפרן החתי לאחזת קבר "],"query":"001049030"},{"canonical":"Genesis 49:31","passages":["שמה ק͏ברו את אברהם ואת שרה אשתו שמה קברו את יצחק ואת רבקה אשתו ושמה קברתי את לאה "],"query":"001049031"},{"canonical":"Genesis 49:32","passages":["מקנה השדה והמערה אשר בו מאת בני חת "],"query":"001049032"},{"canonical":"Genesis 49:33","passages":["ויכל יעקב לצות את בניו ויאסף רגליו אל המטה ויגוע ויאסף אל עמיו "],"query":"001049033"}]}