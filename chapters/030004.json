{"query":"030004","verses":[{},{"canonical":"Amos 4:1","passages":["שמעו הדבר הזה פרות הבשן אשר בהר שמרון העשקות דלים הרצצות אביונים האמרת לאדניהם הביאה ונשתה "],"query":"030004001"},{"canonical":"Amos 4:2","passages":["נשבע אדני יהוה בקדשו כי הנה ימים באים עליכם ונשא אתכם בצנות ואחריתכן בסירות דוגה "],"query":"030004002"},{"canonical":"Amos 4:3","passages":["ופרצים תצאנה אשה נגדה והשלכתנה ההרמונה נאם יהוה "],"query":"030004003"},{"canonical":"Amos 4:4","passages":["באו בית אל ופשעו הגלגל הרבו לפשע והביאו לבקר זבחיכם לשלשת ימים מעשרתיכם "],"query":"030004004"},{"canonical":"Amos 4:5","passages":["וקטר מחמץ תודה וקראו נדבות השמיעו כי כן אהבתם בני ישראל נאם אדני יהוה "],"query":"030004005"},{"canonical":"Amos 4:6","passages":["וגם אני נתתי לכם נקיון שנים בכל עריכם וחסר לחם בכל מקומתיכם ולא שבתם עדי נאם יהוה "],"query":"030004006"},{"canonical":"Amos 4:7","passages":["וגם אנכי מנעתי מכם את הגשם בעוד שלשה חדשים לקציר והמטרתי על עיר אחת ועל עיר אחת לא אמטיר חלקה אחת תמטר וחלקה אשר לא תמטיר עליה תיבש "],"query":"030004007"},{"canonical":"Amos 4:8","passages":["ונעו שתים שלש ערים אל עיר אחת לשתות מים ולא ישבעו ולא שבתם עדי נאם יהוה "],"query":"030004008"},{"canonical":"Amos 4:9","passages":["הכיתי אתכם בשדפון ובירקון הרבות גנותיכם וכרמיכם ותאניכם וזיתיכם יאכל הגזם ולא שבתם עדי נאם יהוה  ס "],"query":"030004009"},{"canonical":"Amos 4:10","passages":["שלחתי בכם דבר בדרך מצרים הרגתי בחרב בחוריכם עם שבי סוסיכם ואעלה באש מחניכם ובאפכם ולא שבתם עדי נאם יהוה "],"query":"030004010"},{"canonical":"Amos 4:11","passages":["הפכתי בכם כמהפכת אלהים את סדם ואת עמרה ותהיו כאוד מצל משרפה ולא שבתם עדי נאם יהוה  ס "],"query":"030004011"},{"canonical":"Amos 4:12","passages":["לכן כה אעשה לך ישראל עקב כי זאת אעשה לך הכון לקראת אלהיך ישראל "],"query":"030004012"},{"canonical":"Amos 4:13","passages":["כי הנה יוצר הרים וברא רוח ומגיד לאדם מה שחו עשה שחר עיפה ודרך על במתי ארץ יהוה אלהי צבאות שמו  ס "],"query":"030004013"}]}