{"query":"004025","verses":[{},{"canonical":"Numbers 25:1","passages":["וישב ישראל בשטים ויחל העם לזנות אל בנות מואב "],"query":"004025001"},{"canonical":"Numbers 25:2","passages":["ותקראן לעם לזבחי אלהיהן ויאכל העם וישתחוו לאלהיהן "],"query":"004025002"},{"canonical":"Numbers 25:3","passages":["ויצמד ישראל לבעל פעור ויחר אף יהוה בישראל "],"query":"004025003"},{"canonical":"Numbers 25:4","passages":["ויאמר יהוה אל משה קח את כל ראשי העם והוקע אותם ליהוה נגד השמש וישב חרון אף יהוה מישראל "],"query":"004025004"},{"canonical":"Numbers 25:5","passages":["ויאמר משה אל שפטי ישראל הרגו איש אנשיו הנצמדים לבעל פעור "],"query":"004025005"},{"canonical":"Numbers 25:6","passages":["והנה איש מבני ישראל בא ויקרב אל אחיו את המדינית לעיני משה ולעיני כל עדת בני ישראל והמה בכים פתח אהל מועד "],"query":"004025006"},{"canonical":"Numbers 25:7","passages":["וירא פינחס בן אלעזר בן אהרן הכהן ויקם מתוך העדה ויקח רמח בידו "],"query":"004025007"},{"canonical":"Numbers 25:8","passages":["ויבא אחר איש ישראל אל הקבה וידקר את שניהם את איש ישראל ואת האשה אל קבתה ותעצר המגפה מעל בני ישראל "],"query":"004025008"},{"canonical":"Numbers 25:9","passages":["ויהיו המתים במגפה ארבעה ועשרים אלף פ"],"query":"004025009"},{"canonical":"Numbers 25:10","passages":["וידבר יהוה אל משה לאמר "],"query":"004025010"},{"canonical":"Numbers 25:11","passages":["פינחס בן אלעזר בן אהרן הכהן השיב את חמתי מעל בני ישראל בקנאו את קנאתי בתוכם ולא כליתי את בני ישראל בקנאתי "],"query":"004025011"},{"canonical":"Numbers 25:12","passages":["לכן אמר הנני נתן לו את בריתי שלום "],"query":"004025012"},{"canonical":"Numbers 25:13","passages":["והיתה לו ולזרעו אחריו ברית כהנת עולם תחת אשר קנא לאלהיו ויכפר על בני ישראל "],"query":"004025013"},{"canonical":"Numbers 25:14","passages":["ושם איש ישראל המכה אשר הכה את המדינית זמרי בן סלוא נשיא בית אב לשמעני "],"query":"004025014"},{"canonical":"Numbers 25:15","passages":["ושם האשה המכה המדינית כזבי בת צור ראש אמות בית אב במדין הוא פ"],"query":"004025015"},{"canonical":"Numbers 25:16","passages":["וידבר יהוה אל משה לאמר "],"query":"004025016"},{"canonical":"Numbers 25:17","passages":["צרור את המדינים והכיתם אותם "],"query":"004025017"},{"canonical":"Numbers 25:18","passages":["כי צררים הם לכם בנכליהם אשר נכלו לכם על דבר פעור ועל דבר כזבי בת נשיא מדין אחתם המכה ביום המגפה על דבר פעור "],"query":"004025018"},{"canonical":"Numbers 25:19","passages":["ויהי אחרי המגפה פ"],"query":"004025019"}]}