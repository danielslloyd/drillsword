{"query":"002011","verses":[{},{"canonical":"Exodus 11:1","passages":["ויאמר יהוה אל משה עוד נגע אחד אביא על פרעה ועל מצרים א͏חרי כן ישלח אתכם מזה כשלחו כלה גרש יגרש אתכם מזה "],"query":"002011001"},{"canonical":"Exodus 11:2","passages":["דבר נא באזני העם וישאלו איש מאת רעהו ואשה מאת רעותה כלי כסף וכלי זהב "],"query":"002011002"},{"canonical":"Exodus 11:3","passages":["ויתן יהוה את חן העם בעיני מצרים גם האיש משה גדול מאד בארץ מצרים בעיני עבדי פרעה ובעיני העם  ס "],"query":"002011003"},{"canonical":"Exodus 11:4","passages":["ויאמר משה כה אמר יהוה כחצת הלילה אני יוצא בתוך מצרים "],"query":"002011004"},{"canonical":"Exodus 11:5","passages":["ומת כל בכור בארץ מצרים מבכור פרעה הישב על כסאו עד בכור השפחה אשר אחר הרחים וכל בכור בהמה "],"query":"002011005"},{"canonical":"Exodus 11:6","passages":["והיתה צעקה גדלה בכל ארץ מצרים אשר כמהו לא נהיתה וכמהו לא תסף "],"query":"002011006"},{"canonical":"Exodus 11:7","passages":["ולכל בני ישראל לא יחרץ כלב לשנו למאיש ועד בהמה למען תדעון אשר יפלה יהוה בין מצרים ובין ישראל "],"query":"002011007"},{"canonical":"Exodus 11:8","passages":["וירדו כל עבדיך אלה אלי והשתחוו לי לאמר צא אתה וכל העם אשר ברגליך ואחרי כן אצא ויצא מעם פרעה בחרי אף  ס "],"query":"002011008"},{"canonical":"Exodus 11:9","passages":["ויאמר יהוה אל משה לא ישמע אליכם פרעה למען רבות מופתי בארץ מצרים "],"query":"002011009"},{"canonical":"Exodus 11:10","passages":["ומשה ואהרן עשו את כל המפתים האלה לפני פרעה ויחזק יהוה את לב פרעה ולא שלח את בני ישראל מארצו פ"],"query":"002011010"}]}