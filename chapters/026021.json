{"query":"026021","verses":[{},{"canonical":"Ezekiel 21:1","passages":["ויהי דבר יהוה אלי לאמר "],"query":"026021001"},{"canonical":"Ezekiel 21:2","passages":["בן אדם שים פניך דרך תימנה והטף אל דרום והנבא אל יער השדה נגב "],"query":"026021002"},{"canonical":"Ezekiel 21:3","passages":["ואמרת ליער הנגב שמע דבר יהוה כה אמר אדני יהוה הנני מצית בך אש ואכלה בך כל עץ לח וכל עץ יבש לא תכבה להבת שלהבת ונצרבו בה כל פנים מנגב צפונה "],"query":"026021003"},{"canonical":"Ezekiel 21:4","passages":["וראו כל בשר כי אני יהוה בערתיה לא תכבה "],"query":"026021004"},{"canonical":"Ezekiel 21:5","passages":["ואמר אהה אדני יהוה המה אמרים לי הלא ממשל משלים הוא פ"],"query":"026021005"},{"canonical":"Ezekiel 21:6","passages":["ויהי דבר יהוה אלי לאמר "],"query":"026021006"},{"canonical":"Ezekiel 21:7","passages":["בן אדם שים פניך אל ירושלם והטף אל מקדשים והנבא אל אדמת ישראל "],"query":"026021007"},{"canonical":"Ezekiel 21:8","passages":["ואמרת לאדמת ישראל כה אמר יהוה הנני אליך והוצאתי חרבי מתערה והכרתי ממך צדיק ורשע "],"query":"026021008"},{"canonical":"Ezekiel 21:9","passages":["יען אשר הכרתי ממך צדיק ורשע לכן תצא חרבי מתערה אל כל בשר מנגב צפון "],"query":"026021009"},{"canonical":"Ezekiel 21:10","passages":["וידעו כל בשר כי אני יהוה הוצאתי חרבי מתערה לא תשוב עוד  ס "],"query":"026021010"},{"canonical":"Ezekiel 21:11","passages":["ואתה בן אדם האנח בשברון מתנים ובמרירות תאנח לעיניהם "],"query":"026021011"},{"canonical":"Ezekiel 21:12","passages":["והיה כי יאמרו אליך על מה אתה נאנח ואמרת אל שמועה כי באה ונמס כל לב ורפו כל ידים וכהתה כל רוח וכל ברכים תלכנה מים הנה באה ונהיתה נאם אדני יהוה פ"],"query":"026021012"},{"canonical":"Ezekiel 21:13","passages":["ויהי דבר יהוה אלי לאמר "],"query":"026021013"},{"canonical":"Ezekiel 21:14","passages":["בן אדם הנבא ואמרת כה אמר אדני אמר חרב חרב הוחדה וגם מרוטה "],"query":"026021014"},{"canonical":"Ezekiel 21:15","passages":["למען טבח טבח הוחדה למען היה לה ברק מרטה או נשיש שבט בני מאסת כל עץ "],"query":"026021015"},{"canonical":"Ezekiel 21:16","passages":["ויתן אתה למרטה לתפש בכף היא הוחדה חרב והיא מרטה לתת אותה ביד הורג "],"query":"026021016"},{"canonical":"Ezekiel 21:17","passages":["זעק והילל בן אדם כי היא היתה בעמי היא בכל נשיאי ישראל מגורי אל חרב היו את עמי לכן ספק אל ירך "],"query":"026021017"},{"canonical":"Ezekiel 21:18","passages":["כי בחן ומה אם גם שבט מאסת לא יהיה נאם אדני יהוה פ"],"query":"026021018"},{"canonical":"Ezekiel 21:19","passages":["ואתה בן אדם הנבא והך כף אל כף ותכפל חרב שלישתה חרב חללים היא חרב חלל הגדול החדרת להם "],"query":"026021019"},{"canonical":"Ezekiel 21:20","passages":["למען למוג לב והרבה המכשלים על כל שעריהם נתתי אבחת חרב אח עשויה לברק מעטה לטבח "],"query":"026021020"},{"canonical":"Ezekiel 21:21","passages":["התאחדי הימני השימי השמילי אנה פניך מעדות "],"query":"026021021"},{"canonical":"Ezekiel 21:22","passages":["וגם אני אכה כפי אל כפי והנחתי חמתי אני יהוה דברתי פ"],"query":"026021022"},{"canonical":"Ezekiel 21:23","passages":["ויהי דבר יהוה אלי לאמר "],"query":"026021023"},{"canonical":"Ezekiel 21:24","passages":["ואתה בן אדם שים לך שנים דרכים לבוא חרב מלך בבל מארץ אחד יצאו שניהם ויד ברא בראש דרך עיר ברא "],"query":"026021024"},{"canonical":"Ezekiel 21:25","passages":["דרך תשים לבוא חרב את רבת בני עמון ואת יהודה בירושל͏ם בצורה "],"query":"026021025"},{"canonical":"Ezekiel 21:26","passages":["כי עמד מלך בבל אל אם הדרך בראש שני הדרכים לקסם קסם קלקל בחצים שאל בתרפים ראה בכבד "],"query":"026021026"},{"canonical":"Ezekiel 21:27","passages":["בימינו היה הקסם ירושלם לשום כרים לפתח פה ברצח להרים קול בתרועה לשום כרים על שערים לשפך סללה לבנות דיק "],"query":"026021027"},{"canonical":"Ezekiel 21:28","passages":["והיה להם פ"],"query":"026021028"},{"canonical":"Ezekiel 21:29","passages":["לכן כה אמר אדני יהוה יען הזכרכם עונכם בהגלות פשעיכם להראות חטאותיכם בכל עלילותיכם יען הזכרכם בכף תתפשו פ"],"query":"026021029"},{"canonical":"Ezekiel 21:30","passages":["ואתה חלל רשע נשיא ישראל אשר בא יומו בעת עון קץ  ס "],"query":"026021030"},{"canonical":"Ezekiel 21:31","passages":["כה אמר אדני יהוה הסיר המצנפת והרים העטרה זאת לא זאת השפלה הגבה והגבה השפיל "],"query":"026021031"},{"canonical":"Ezekiel 21:32","passages":["עוה עוה עוה אשימנה גם זאת לא היה עד בא אשר לו המשפט ונתתיו פ"],"query":"026021032"},{"canonical":"Ezekiel 21:33","passages":["ואתה בן אדם הנבא ואמרת כה אמר אדני יהוה אל בני עמון ואל חרפתם ואמרת חרב חרב פתוחה לטבח מרוטה להכיל למען ברק "],"query":"026021033"},{"canonical":"Ezekiel 21:34","passages":["בחזות לך שוא בקסם לך כזב לתת אותך אל צוארי חללי רשעים אשר בא יומם בעת עון קץ "],"query":"026021034"},{"canonical":"Ezekiel 21:35","passages":["השב אל תערה במקום אשר נבראת בארץ מכרותיך אשפט אתך "],"query":"026021035"},{"canonical":"Ezekiel 21:36","passages":["ושפכתי עליך זעמי באש עברתי אפיח עליך ונתתיך ביד אנשים בערים חרשי משחית "],"query":"026021036"},{"canonical":"Ezekiel 21:37","passages":["לאש תהיה לאכלה דמך יהיה בתוך הארץ לא תזכרי כי אני יהוה דברתי פ"],"query":"026021037"}]}