{"query":"019009","verses":[{},{"canonical":"Psalm 9:1","passages":["למנצח עלמות לבן מזמור לדוד "],"query":"019009001"},{"canonical":"Psalm 9:2","passages":["אודה יהוה בכל לבי אספרה כל נפלאותיך "],"query":"019009002"},{"canonical":"Psalm 9:3","passages":["אשמחה ואעלצה בך אזמרה שמך עליון "],"query":"019009003"},{"canonical":"Psalm 9:4","passages":["בשוב אויבי אחור יכשלו ויאבדו מפניך "],"query":"019009004"},{"canonical":"Psalm 9:5","passages":["כי עשית משפטי ודיני ישבת לכסא שופט צדק "],"query":"019009005"},{"canonical":"Psalm 9:6","passages":["גערת גוים אבדת רשע שמם מחית לעולם ועד "],"query":"019009006"},{"canonical":"Psalm 9:7","passages":["האויב תמו חרבות לנצח וערים נתשת אבד זכרם המה "],"query":"019009007"},{"canonical":"Psalm 9:8","passages":["ויהוה לעולם ישב כונן למשפט כסאו "],"query":"019009008"},{"canonical":"Psalm 9:9","passages":["והוא ישפט תבל בצדק ידין לאמים במישר͏ים "],"query":"019009009"},{"canonical":"Psalm 9:10","passages":["ויהי יהוה משגב לדך משגב לעתות בצרה "],"query":"019009010"},{"canonical":"Psalm 9:11","passages":["ויבטחו בך יודעי שמך כי לא עזבת דרשיך יהוה "],"query":"019009011"},{"canonical":"Psalm 9:12","passages":["זמרו ליהוה ישב ציון הגידו בעמים עלילותיו "],"query":"019009012"},{"canonical":"Psalm 9:13","passages":["כי דרש דמים אותם זכר לא שכח צעקת ענו͏ים "],"query":"019009013"},{"canonical":"Psalm 9:14","passages":["חננני יהוה ראה עניי משנאי מרוממי משערי מות "],"query":"019009014"},{"canonical":"Psalm 9:15","passages":["למען אספרה כל תהלתיך בשערי בת ציון אגילה בישועתך "],"query":"019009015"},{"canonical":"Psalm 9:16","passages":["טבעו גוים בשחת עשו ברשת זו טמנו נלכדה רגלם "],"query":"019009016"},{"canonical":"Psalm 9:17","passages":["נודע יהוה משפט עשה בפעל כפיו נוקש רשע הגיון סלה "],"query":"019009017"},{"canonical":"Psalm 9:18","passages":["ישובו רשעים לשאולה כל גוים שכחי אלהים "],"query":"019009018"},{"canonical":"Psalm 9:19","passages":["כי לא לנצח ישכח אביון תקות עניים תאבד לעד "],"query":"019009019"},{"canonical":"Psalm 9:20","passages":["קומה יהוה אל יעז אנוש ישפטו גוים על פניך "],"query":"019009020"},{"canonical":"Psalm 9:21","passages":["שיתה יהוה מורה להם ידעו גוים אנוש המה סלה "],"query":"019009021"}]}