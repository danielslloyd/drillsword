{"query":"033001","verses":[{},{"canonical":"Micah 1:1","passages":["דבר יהוה אשר היה אל מיכה המרשתי בימי יותם אחז יחזקיה מלכי יהודה אשר חזה על שמרון וירושל͏ם "],"query":"033001001"},{"canonical":"Micah 1:2","passages":["שמעו עמים כלם הקשיבי ארץ ומלאה ויהי אדני יהוה בכם לעד אדני מהיכל קדשו "],"query":"033001002"},{"canonical":"Micah 1:3","passages":["כי הנה יהוה יצא ממקומו וירד ודרך על במתי ארץ "],"query":"033001003"},{"canonical":"Micah 1:4","passages":["ונמסו ההרים תחתיו והעמקים יתבקעו כדונג מפני האש כמים מגרים במורד "],"query":"033001004"},{"canonical":"Micah 1:5","passages":["בפשע יעקב כל זאת ובחטאות בית ישראל מי פשע יעקב הלוא שמרון ומי במות יהודה הלוא ירושל͏ם "],"query":"033001005"},{"canonical":"Micah 1:6","passages":["ושמתי שמרון לעי השדה למטעי כרם והגרתי לגי אבניה ויסדיה אגלה "],"query":"033001006"},{"canonical":"Micah 1:7","passages":["וכל פסיליה יכתו וכל אתנניה ישרפו באש וכל עצביה אשים שממה כי מאתנן זונה קבצה ועד אתנן זונה ישובו "],"query":"033001007"},{"canonical":"Micah 1:8","passages":["על זאת אספדה ואילילה אילכה שולל וערום אעשה מספד כתנים ואבל כבנות יענה "],"query":"033001008"},{"canonical":"Micah 1:9","passages":["כי אנושה מכותיה כי באה עד יהודה נגע עד שער עמי עד ירושל͏ם "],"query":"033001009"},{"canonical":"Micah 1:10","passages":["בגת אל תגידו בכו אל תבכו בבית לעפרה עפר התפלשי "],"query":"033001010"},{"canonical":"Micah 1:11","passages":["עברי לכם יושבת שפיר עריה בשת לא יצאה יושבת צאנן מספד בית האצל יקח מכם עמדתו "],"query":"033001011"},{"canonical":"Micah 1:12","passages":["כי חלה לטוב יושבת מרות כי ירד רע מאת יהוה לשער ירושל͏ם "],"query":"033001012"},{"canonical":"Micah 1:13","passages":["רתם המרכבה לרכש יושבת לכיש ראשית חטאת היא לבת ציון כי בך נמצאו פשעי ישראל "],"query":"033001013"},{"canonical":"Micah 1:14","passages":["לכן תתני שלוחים על מורשת גת בתי אכזיב לאכזב למלכי ישראל "],"query":"033001014"},{"canonical":"Micah 1:15","passages":["עד הירש אבי לך יושבת מרשה עד עדלם יבוא כבוד ישראל "],"query":"033001015"},{"canonical":"Micah 1:16","passages":["קרחי וגזי על בני תענוגיך הרחבי קרחתך כנשר כי גלו ממך  ס "],"query":"033001016"}]}