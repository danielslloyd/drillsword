{"query":"013018","verses":[{},{"canonical":"1 Chronicles 18:1","passages":["ויהי אחרי כן ויך דויד את פלשתים ויכניעם ויקח את גת ובנתיה מיד פלשתים "],"query":"013018001"},{"canonical":"1 Chronicles 18:2","passages":["ויך את מואב ויהיו מואב עבדים לדויד נשאי מנחה "],"query":"013018002"},{"canonical":"1 Chronicles 18:3","passages":["ויך דויד את הדדעזר מלך צובה חמתה בלכתו להציב ידו בנהר פרת "],"query":"013018003"},{"canonical":"1 Chronicles 18:4","passages":["וילכד דויד ממנו אלף רכב ושבעת אלפים פרשים ועשרים אלף איש רגלי ויעקר דויד את כל הרכב ויותר ממנו מאה רכב "],"query":"013018004"},{"canonical":"1 Chronicles 18:5","passages":["ויבא ארם דרמשק לעזור להדדעזר מלך צובה ויך דויד בארם עשרים ושנים אלף איש "],"query":"013018005"},{"canonical":"1 Chronicles 18:6","passages":["וישם דויד בארם דרמשק ויהי ארם לדויד עבדים נשאי מנחה ויושע יהוה לדויד בכל אשר הלך "],"query":"013018006"},{"canonical":"1 Chronicles 18:7","passages":["ויקח דויד את שלטי הזהב אשר היו על עבדי הדדעזר ויביאם ירושל͏ם "],"query":"013018007"},{"canonical":"1 Chronicles 18:8","passages":["ומטבחת ומכון ערי הדדעזר לקח דויד נחשת רבה מאד בה עשה שלמה את ים הנחשת ואת העמודים ואת כלי הנחשת פ"],"query":"013018008"},{"canonical":"1 Chronicles 18:9","passages":["וישמע תעו מלך חמת כי הכה דויד את כל חיל הדדעזר מלך צובה "],"query":"013018009"},{"canonical":"1 Chronicles 18:10","passages":["וישלח את הדורם בנו אל המלך דויד לשאל לו לשלום ולברכו על אשר נלחם בהדדעזר ויכהו כי איש מלחמות תעו היה הדדעזר וכל כלי זהב וכסף ונחשת "],"query":"013018010"},{"canonical":"1 Chronicles 18:11","passages":["גם אתם הקדיש המלך דויד ליהוה עם הכסף והזהב אשר נשא מכל הגוים מאדום וממואב ומבני עמון ומפלשתים ומעמלק "],"query":"013018011"},{"canonical":"1 Chronicles 18:12","passages":["ואבשי בן צרויה הכה את אדום בגיא המלח שמונה עשר אלף "],"query":"013018012"},{"canonical":"1 Chronicles 18:13","passages":["וישם באדום נציבים ויהיו כל אדום עבדים לדויד ויושע יהוה את דויד בכל אשר הלך "],"query":"013018013"},{"canonical":"1 Chronicles 18:14","passages":["וימלך דויד על כל ישראל ויהי עשה משפט וצדקה לכל עמו "],"query":"013018014"},{"canonical":"1 Chronicles 18:15","passages":["ויואב בן צרויה על הצבא ויהושפט בן אחילוד מזכיר "],"query":"013018015"},{"canonical":"1 Chronicles 18:16","passages":["וצדוק בן אחיטוב ואבימלך בן אביתר כהנים ושושא סופר "],"query":"013018016"},{"canonical":"1 Chronicles 18:17","passages":["ובניהו בן יהוידע על הכרתי והפלתי ובני דויד הראשנים ליד המלך פ"],"query":"013018017"}]}