{"query":"019086","verses":[{},{"canonical":"Psalm 86:1","passages":["תפלה לדוד הטה יהוה אזנך ענני כי עני ואביון אני "],"query":"019086001"},{"canonical":"Psalm 86:2","passages":["שמרה נפשי כי חסיד אני הושע עבדך אתה אלהי הבוטח אליך "],"query":"019086002"},{"canonical":"Psalm 86:3","passages":["חנני אדני כי אליך אקרא כל היום "],"query":"019086003"},{"canonical":"Psalm 86:4","passages":["שמח נפש עבדך כי אליך אדני נפשי אשא "],"query":"019086004"},{"canonical":"Psalm 86:5","passages":["כי אתה אדני טוב וסלח ורב חסד לכל קראיך "],"query":"019086005"},{"canonical":"Psalm 86:6","passages":["האזינה יהוה תפלתי והקשיבה בקול תחנונותי "],"query":"019086006"},{"canonical":"Psalm 86:7","passages":["ביום צרתי אקראך כי תענני "],"query":"019086007"},{"canonical":"Psalm 86:8","passages":["אין כמוך באלהים אדני ואין כמעשיך "],"query":"019086008"},{"canonical":"Psalm 86:9","passages":["כל גוים אשר עשית יבואו וישתחוו לפניך אדני ויכבדו לשמך "],"query":"019086009"},{"canonical":"Psalm 86:10","passages":["כי גדול אתה ועשה נפלאות אתה אלהים לבדך "],"query":"019086010"},{"canonical":"Psalm 86:11","passages":["הורני יהוה דרכך אהלך באמתך יחד לבבי ליראה שמך "],"query":"019086011"},{"canonical":"Psalm 86:12","passages":["אודך אדני אלהי בכל לבבי ואכבדה שמך לעולם "],"query":"019086012"},{"canonical":"Psalm 86:13","passages":["כי חסדך גדול עלי והצלת נפשי משאול תחתי͏ה "],"query":"019086013"},{"canonical":"Psalm 86:14","passages":["אלהים זדים קמו עלי ועדת עריצים בקשו נפשי ולא שמוך לנגדם "],"query":"019086014"},{"canonical":"Psalm 86:15","passages":["ואתה אדני אל רחום וחנון ארך אפים ורב חסד ואמת "],"query":"019086015"},{"canonical":"Psalm 86:16","passages":["פנה אלי וחנני תנה עזך לעבדך והושיעה לבן אמתך "],"query":"019086016"},{"canonical":"Psalm 86:17","passages":["עשה עמי אות לטובה ויראו שנאי ויבשו כי אתה יהוה עזרתני ונחמתני "],"query":"019086017"}]}