{"query":"045007","verses":[{},{"canonical":"Romans 7:1","passages":["Ἢ ἀγνοεῖτε,  ἀδελφοί,  γινώσκουσιν γὰρ νόμον λαλῶ,  ὅτι ὁ νόμος κυριεύει τοῦ ἀνθρώπου ἐφ’ ὅσον χρόνον ζῇ;  "],"query":"045007001"},{"canonical":"Romans 7:2","passages":["ἡ γὰρ ὕπανδρος γυνὴ τῷ ζῶντι ἀνδρὶ δέδεται νόμῳ·  ἐὰν δὲ ἀποθάνῃ ὁ ἀνήρ,  κατήργηται ἀπὸ τοῦ νόμου τοῦ ἀνδρός.  "],"query":"045007002"},{"canonical":"Romans 7:3","passages":["ἄρα οὖν ζῶντος τοῦ ἀνδρὸς μοιχαλὶς χρηματίσει ἐὰν γένηται ἀνδρὶ ἑτέρῳ·  ἐὰν δὲ ἀποθάνῃ ὁ ἀνήρ,  ἐλευθέρα ἐστὶν ἀπὸ τοῦ νόμου,  τοῦ μὴ εἶναι αὐτὴν μοιχαλίδα γενομένην ἀνδρὶ ἑτέρῳ.  "],"query":"045007003"},{"canonical":"Romans 7:4","passages":["Ὥστε,  ἀδελφοί μου,  καὶ ὑμεῖς ἐθανατώθητε τῷ νόμῳ διὰ τοῦ σώματος τοῦ Χριστοῦ,  εἰς τὸ γενέσθαι ὑμᾶς ἑτέρῳ,  τῷ ἐκ νεκρῶν ἐγερθέντι ἵνα καρποφορήσωμεν τῷ θεῷ.  "],"query":"045007004"},{"canonical":"Romans 7:5","passages":["ὅτε γὰρ ἦμεν ἐν τῇ σαρκί,  τὰ παθήματα τῶν ἁμαρτιῶν τὰ διὰ τοῦ νόμου ἐνηργεῖτο ἐν τοῖς μέλεσιν ἡμῶν εἰς τὸ καρποφορῆσαι τῷ θανάτῳ·  "],"query":"045007005"},{"canonical":"Romans 7:6","passages":["νυνὶ δὲ κατηργήθημεν ἀπὸ τοῦ νόμου,  ἀποθανόντες ἐν ᾧ κατειχόμεθα,  ὥστε δουλεύειν ἡμᾶς ἐν καινότητι πνεύματος καὶ οὐ παλαιότητι γράμματος.  "],"query":"045007006"},{"canonical":"Romans 7:7","passages":["Τί οὖν ἐροῦμεν;  ὁ νόμος ἁμαρτία;  μὴ γένοιτο·  ἀλλὰ τὴν ἁμαρτίαν οὐκ ἔγνων εἰ μὴ διὰ νόμου,  τήν τε γὰρ ἐπιθυμίαν οὐκ ᾔδειν εἰ μὴ ὁ νόμος ἔλεγεν·  Οὐκ ἐπιθυμήσεις·  "],"query":"045007007"},{"canonical":"Romans 7:8","passages":["ἀφορμὴν δὲ λαβοῦσα ἡ ἁμαρτία διὰ τῆς ἐντολῆς κατειργάσατο ἐν ἐμοὶ πᾶσαν ἐπιθυμίαν,  χωρὶς γὰρ νόμου ἁμαρτία νεκρά.  "],"query":"045007008"},{"canonical":"Romans 7:9","passages":["ἐγὼ δὲ ἔζων χωρὶς νόμου ποτέ·  ἐλθούσης δὲ τῆς ἐντολῆς ἡ ἁμαρτία ἀνέζησεν,  "],"query":"045007009"},{"canonical":"Romans 7:10","passages":["ἐγὼ δὲ ἀπέθανον,  καὶ εὑρέθη μοι ἡ ἐντολὴ ἡ εἰς ζωὴν αὕτη εἰς θάνατον·  "],"query":"045007010"},{"canonical":"Romans 7:11","passages":["ἡ γὰρ ἁμαρτία ἀφορμὴν λαβοῦσα διὰ τῆς ἐντολῆς ἐξηπάτησέν με καὶ δι’ αὐτῆς ἀπέκτεινεν.  "],"query":"045007011"},{"canonical":"Romans 7:12","passages":["ὥστε ὁ μὲν νόμος ἅγιος,  καὶ ἡ ἐντολὴ ἁγία καὶ δικαία καὶ ἀγαθή.  "],"query":"045007012"},{"canonical":"Romans 7:13","passages":["Τὸ οὖν ἀγαθὸν ἐμοὶ  ⸀ἐγένετο θάνατος;  μὴ γένοιτο·  ἀλλὰ ἡ ἁμαρτία,  ἵνα φανῇ ἁμαρτία διὰ τοῦ ἀγαθοῦ μοι κατεργαζομένη θάνατον·  ἵνα γένηται καθ’ ὑπερβολὴν ἁμαρτωλὸς ἡ ἁμαρτία διὰ τῆς ἐντολῆς.  "],"query":"045007013"},{"canonical":"Romans 7:14","passages":["Οἴδαμεν γὰρ ὅτι ὁ νόμος πνευματικός ἐστιν·  ἐγὼ δὲ  ⸀σάρκινός εἰμι,  πεπραμένος ὑπὸ τὴν ἁμαρτίαν.  "],"query":"045007014"},{"canonical":"Romans 7:15","passages":["ὃ γὰρ κατεργάζομαι οὐ γινώσκω·  οὐ γὰρ ὃ θέλω τοῦτο πράσσω,  ἀλλ’ ὃ μισῶ τοῦτο ποιῶ.  "],"query":"045007015"},{"canonical":"Romans 7:16","passages":["εἰ δὲ ὃ οὐ θέλω τοῦτο ποιῶ,  σύμφημι τῷ νόμῳ ὅτι καλός.  "],"query":"045007016"},{"canonical":"Romans 7:17","passages":["νυνὶ δὲ οὐκέτι ἐγὼ κατεργάζομαι αὐτὸ ἀλλὰ ἡ  ⸀οἰκοῦσα ἐν ἐμοὶ ἁμαρτία.  "],"query":"045007017"},{"canonical":"Romans 7:18","passages":["οἶδα γὰρ ὅτι οὐκ οἰκεῖ ἐν ἐμοί,  τοῦτ’ ἔστιν ἐν τῇ σαρκί μου,  ἀγαθόν·  τὸ γὰρ θέλειν παράκειταί μοι,  τὸ δὲ κατεργάζεσθαι τὸ καλὸν  ⸀οὔ·  "],"query":"045007018"},{"canonical":"Romans 7:19","passages":["οὐ γὰρ ὃ θέλω ποιῶ ἀγαθόν,  ἀλλὰ ὃ οὐ θέλω κακὸν τοῦτο πράσσω.  "],"query":"045007019"},{"canonical":"Romans 7:20","passages":["εἰ δὲ ὃ οὐ  ⸀θέλω τοῦτο ποιῶ,  οὐκέτι ἐγὼ κατεργάζομαι αὐτὸ ἀλλὰ ἡ οἰκοῦσα ἐν ἐμοὶ ἁμαρτία.  "],"query":"045007020"},{"canonical":"Romans 7:21","passages":["Εὑρίσκω ἄρα τὸν νόμον τῷ θέλοντι ἐμοὶ ποιεῖν τὸ καλὸν ὅτι ἐμοὶ τὸ κακὸν παράκειται·  "],"query":"045007021"},{"canonical":"Romans 7:22","passages":["συνήδομαι γὰρ τῷ νόμῳ τοῦ θεοῦ κατὰ τὸν ἔσω ἄνθρωπον,  "],"query":"045007022"},{"canonical":"Romans 7:23","passages":["βλέπω δὲ ἕτερον νόμον ἐν τοῖς μέλεσίν μου ἀντιστρατευόμενον τῷ νόμῳ τοῦ νοός μου καὶ αἰχμαλωτίζοντά με  ⸀ἐν τῷ νόμῳ τῆς ἁμαρτίας τῷ ὄντι ἐν τοῖς μέλεσίν μου.  "],"query":"045007023"},{"canonical":"Romans 7:24","passages":["ταλαίπωρος ἐγὼ ἄνθρωπος·  τίς με ῥύσεται ἐκ τοῦ σώματος τοῦ θανάτου τούτου;  "],"query":"045007024"},{"canonical":"Romans 7:25","passages":[" ⸀χάρις τῷ θεῷ διὰ Ἰησοῦ Χριστοῦ τοῦ κυρίου ἡμῶν.  \nἌρα οὖν αὐτὸς ἐγὼ τῷ μὲν νοῒ δουλεύω νόμῳ θεοῦ,  τῇ δὲ σαρκὶ νόμῳ ἁμαρτίας.  "],"query":"045007025"}]}