{"query":"005018","verses":[{},{"canonical":"Deuteronomy 18:1","passages":["לא יהיה לכהנים הלוים כל שבט לוי חלק ונחלה עם ישראל אשי יהוה ונחלתו יאכלון "],"query":"005018001"},{"canonical":"Deuteronomy 18:2","passages":["ונחלה לא יהיה לו בקרב אחיו יהוה הוא נחלתו כאשר דבר לו  ס "],"query":"005018002"},{"canonical":"Deuteronomy 18:3","passages":["וזה יהיה משפט הכהנים מאת העם מאת זבחי הזבח אם שור אם שה ונתן לכהן הזרע והלחיים והקבה "],"query":"005018003"},{"canonical":"Deuteronomy 18:4","passages":["ראשית דג͏נך תירשך ויצהרך וראשית גז צאנך תתן לו "],"query":"005018004"},{"canonical":"Deuteronomy 18:5","passages":["כי בו בחר יהוה אלהיך מכל שבטיך לעמד לשרת בשם יהוה הוא ובניו כל הימים  ס "],"query":"005018005"},{"canonical":"Deuteronomy 18:6","passages":["וכי יבא הלוי מאחד שעריך מכל ישראל אשר הוא גר שם ובא בכל אות נפשו אל המקום אשר יבחר יהוה "],"query":"005018006"},{"canonical":"Deuteronomy 18:7","passages":["ושרת בשם יהוה אלהיו ככל אחיו הלוים העמדים שם לפני יהוה "],"query":"005018007"},{"canonical":"Deuteronomy 18:8","passages":["חלק כחלק יאכלו לבד ממכריו על האבות  ס "],"query":"005018008"},{"canonical":"Deuteronomy 18:9","passages":["כי אתה בא אל הארץ אשר יהוה אלהיך נתן לך לא תלמד לעשות כתועבת הגוים ההם "],"query":"005018009"},{"canonical":"Deuteronomy 18:10","passages":["לא ימצא בך מעביר בנו ובתו באש קסם קסמים מעונן ומנחש ומכשף "],"query":"005018010"},{"canonical":"Deuteronomy 18:11","passages":["וחבר חבר ושאל אוב וידעני ודרש אל המתים "],"query":"005018011"},{"canonical":"Deuteronomy 18:12","passages":["כי תועבת יהוה כל עשה אלה ובגלל התועבת האלה יהוה אלהיך מוריש אותם מפניך "],"query":"005018012"},{"canonical":"Deuteronomy 18:13","passages":["תמים תהיה עם יהוה אלהיך  ס "],"query":"005018013"},{"canonical":"Deuteronomy 18:14","passages":["כי הגוים האלה אשר אתה יורש אותם אל מעננים ואל קסמים ישמעו ואתה לא כן נתן לך יהוה אלהיך "],"query":"005018014"},{"canonical":"Deuteronomy 18:15","passages":["נביא מקרבך מאחיך כמני יקים לך יהוה אלהיך אליו תשמעון "],"query":"005018015"},{"canonical":"Deuteronomy 18:16","passages":["ככל אשר שאלת מעם יהוה אלהיך בחרב ביום הקהל לאמר לא אסף לשמע את קול יהוה אלהי ואת האש הגדלה הזאת לא אראה עוד ולא אמות "],"query":"005018016"},{"canonical":"Deuteronomy 18:17","passages":["ויאמר יהוה אלי היטיבו אשר דברו "],"query":"005018017"},{"canonical":"Deuteronomy 18:18","passages":["נביא אקים להם מקרב אחיהם כמוך ונתתי דברי בפיו ודבר אליהם את כל אשר אצונו "],"query":"005018018"},{"canonical":"Deuteronomy 18:19","passages":["והיה האיש אשר לא ישמע אל דברי אשר ידבר בשמי אנכי אדרש מעמו "],"query":"005018019"},{"canonical":"Deuteronomy 18:20","passages":["אך הנביא אשר יזיד לדבר דבר בשמי את אשר לא צויתיו לדבר ואשר ידבר בשם אלהים אחרים ומת הנביא ההוא "],"query":"005018020"},{"canonical":"Deuteronomy 18:21","passages":["וכי תאמר בלבבך איכה נדע את הדבר אשר לא דברו יהוה "],"query":"005018021"},{"canonical":"Deuteronomy 18:22","passages":["אשר ידבר הנביא בשם יהוה ולא יהיה הדבר ולא יבוא הוא הדבר אשר לא דברו יהוה בזדון דברו הנביא לא תגור ממנו  ס "],"query":"005018022"}]}