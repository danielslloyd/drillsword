{"query":"023061","verses":[{},{"canonical":"Isaiah 61:1","passages":["רוח אדני יהוה עלי יען משח יהוה אתי לבשר ענוים שלחני לחבש לנשברי לב לקרא לשבוים דרור ולאסורים פקח קוח "],"query":"023061001"},{"canonical":"Isaiah 61:2","passages":["לקרא שנת רצון ליהוה ויום נקם לאלהינו לנחם כל אבלים "],"query":"023061002"},{"canonical":"Isaiah 61:3","passages":["לשום לאבלי ציון לתת להם פאר תחת אפר שמן ששון תחת אבל מעטה תהלה תחת רוח כהה וקרא להם אילי הצדק מטע יהוה להתפאר "],"query":"023061003"},{"canonical":"Isaiah 61:4","passages":["ובנו חרבות עולם שממות ראשנים יקוממו וחדשו ערי חרב שממות דור ודור "],"query":"023061004"},{"canonical":"Isaiah 61:5","passages":["ועמדו זרים ורעו צאנכם ובני נכר אכריכם וכרמיכם "],"query":"023061005"},{"canonical":"Isaiah 61:6","passages":["ואתם כהני יהוה תקראו משרתי אלהינו יאמר לכם חיל גוים תאכלו ובכבודם תתימרו "],"query":"023061006"},{"canonical":"Isaiah 61:7","passages":["תחת בשתכם משנה וכלמה ירנו חלקם לכן בארצם משנה יירשו שמחת עולם תהיה להם "],"query":"023061007"},{"canonical":"Isaiah 61:8","passages":["כי אני יהוה אהב משפט שנא גזל בעולה ונתתי פעלתם באמת וברית עולם אכרות להם "],"query":"023061008"},{"canonical":"Isaiah 61:9","passages":["ונודע בגוים זרעם וצאצאיהם בתוך העמים כל ראיהם יכירום כי הם זרע ברך יהוה  ס "],"query":"023061009"},{"canonical":"Isaiah 61:10","passages":["שוש אשיש ביהוה תגל נפשי באלהי כי הלבישני בגדי ישע מעיל צדקה יעטני כחתן יכהן פאר וככלה תעדה כליה "],"query":"023061010"},{"canonical":"Isaiah 61:11","passages":["כי כארץ תוציא צמחה וכגנה זרועיה תצמיח כן אדני יהוה יצמיח צדקה ותהלה נגד כל הגוים "],"query":"023061011"}]}