{"query":"054004","verses":[{},{"canonical":"1 Timothy 4:1","passages":["Τὸ δὲ πνεῦμα ῥητῶς λέγει ὅτι ἐν ὑστέροις καιροῖς ἀποστήσονταί τινες τῆς πίστεως,  προσέχοντες πνεύμασι πλάνοις καὶ διδασκαλίαις δαιμονίων "],"query":"054004001"},{"canonical":"1 Timothy 4:2","passages":["ἐν ὑποκρίσει ψευδολόγων,  κεκαυστηριασμένων τὴν ἰδίαν συνείδησιν,  "],"query":"054004002"},{"canonical":"1 Timothy 4:3","passages":["κωλυόντων γαμεῖν,  ἀπέχεσθαι βρωμάτων ἃ ὁ θεὸς ἔκτισεν εἰς μετάλημψιν μετὰ εὐχαριστίας τοῖς πιστοῖς καὶ ἐπεγνωκόσι τὴν ἀλήθειαν.  "],"query":"054004003"},{"canonical":"1 Timothy 4:4","passages":["ὅτι πᾶν κτίσμα θεοῦ καλόν,  καὶ οὐδὲν ἀπόβλητον μετὰ εὐχαριστίας λαμβανόμενον,  "],"query":"054004004"},{"canonical":"1 Timothy 4:5","passages":["ἁγιάζεται γὰρ διὰ λόγου θεοῦ καὶ ἐντεύξεως.  "],"query":"054004005"},{"canonical":"1 Timothy 4:6","passages":["Ταῦτα ὑποτιθέμενος τοῖς ἀδελφοῖς καλὸς ἔσῃ διάκονος  ⸂Χριστοῦ Ἰησοῦ⸃,  ἐντρεφόμενος τοῖς λόγοις τῆς πίστεως καὶ τῆς καλῆς διδασκαλίας ᾗ παρηκολούθηκας,  "],"query":"054004006"},{"canonical":"1 Timothy 4:7","passages":["τοὺς δὲ βεβήλους καὶ γραώδεις μύθους παραιτοῦ.  γύμναζε δὲ σεαυτὸν πρὸς εὐσέβειαν·  "],"query":"054004007"},{"canonical":"1 Timothy 4:8","passages":["ἡ γὰρ σωματικὴ γυμνασία πρὸς ὀλίγον ἐστὶν ὠφέλιμος,  ἡ δὲ εὐσέβεια πρὸς πάντα ὠφέλιμός ἐστιν,  ἐπαγγελίαν ἔχουσα ζωῆς τῆς νῦν καὶ τῆς μελλούσης.  "],"query":"054004008"},{"canonical":"1 Timothy 4:9","passages":["πιστὸς ὁ λόγος καὶ πάσης ἀποδοχῆς ἄξιος,  "],"query":"054004009"},{"canonical":"1 Timothy 4:10","passages":["εἰς τοῦτο  ⸀γὰρ κοπιῶμεν καὶ  ⸀ὀνειδιζόμεθα,  ὅτι ἠλπίκαμεν ἐπὶ θεῷ ζῶντι,  ὅς ἐστιν σωτὴρ πάντων ἀνθρώπων,  μάλιστα πιστῶν.  "],"query":"054004010"},{"canonical":"1 Timothy 4:11","passages":["Παράγγελλε ταῦτα καὶ δίδασκε.  "],"query":"054004011"},{"canonical":"1 Timothy 4:12","passages":["μηδείς σου τῆς νεότητος καταφρονείτω,  ἀλλὰ τύπος γίνου τῶν πιστῶν ἐν λόγῳ,  ἐν ἀναστροφῇ,  ἐν  ⸀ἀγάπῃ,  ἐν πίστει,  ἐν ἁγνείᾳ.  "],"query":"054004012"},{"canonical":"1 Timothy 4:13","passages":["ἕως ἔρχομαι πρόσεχε τῇ ἀναγνώσει,  τῇ παρακλήσει,  τῇ διδασκαλίᾳ.  "],"query":"054004013"},{"canonical":"1 Timothy 4:14","passages":["μὴ ἀμέλει τοῦ ἐν σοὶ χαρίσματος,  ὃ ἐδόθη σοι διὰ προφητείας μετὰ ἐπιθέσεως τῶν χειρῶν τοῦ πρεσβυτερίου.  "],"query":"054004014"},{"canonical":"1 Timothy 4:15","passages":["ταῦτα μελέτα,  ἐν τούτοις ἴσθι,  ἵνα σου ἡ προκοπὴ φανερὰ  ⸀ᾖ πᾶσιν·  "],"query":"054004015"},{"canonical":"1 Timothy 4:16","passages":["ἔπεχε σεαυτῷ καὶ τῇ διδασκαλίᾳ·  ἐπίμενε αὐτοῖς·  τοῦτο γὰρ ποιῶν καὶ σεαυτὸν σώσεις καὶ τοὺς ἀκούοντάς σου.  "],"query":"054004016"}]}