{"query":"045008","verses":[{},{"canonical":"Romans 8:1","passages":["Οὐδὲν ἄρα νῦν κατάκριμα τοῖς ἐν Χριστῷ  ⸀Ἰησοῦ·  "],"query":"045008001"},{"canonical":"Romans 8:2","passages":["ὁ γὰρ νόμος τοῦ πνεύματος τῆς ζωῆς ἐν Χριστῷ Ἰησοῦ ἠλευθέρωσέν  ⸀σε ἀπὸ τοῦ νόμου τῆς ἁμαρτίας καὶ τοῦ θανάτου.  "],"query":"045008002"},{"canonical":"Romans 8:3","passages":["τὸ γὰρ ἀδύνατον τοῦ νόμου,  ἐν ᾧ ἠσθένει διὰ τῆς σαρκός,  ὁ θεὸς τὸν ἑαυτοῦ υἱὸν πέμψας ἐν ὁμοιώματι σαρκὸς ἁμαρτίας καὶ περὶ ἁμαρτίας κατέκρινε τὴν ἁμαρτίαν ἐν τῇ σαρκί,  "],"query":"045008003"},{"canonical":"Romans 8:4","passages":["ἵνα τὸ δικαίωμα τοῦ νόμου πληρωθῇ ἐν ἡμῖν τοῖς μὴ κατὰ σάρκα περιπατοῦσιν ἀλλὰ κατὰ πνεῦμα·  "],"query":"045008004"},{"canonical":"Romans 8:5","passages":["οἱ γὰρ κατὰ σάρκα ὄντες τὰ τῆς σαρκὸς φρονοῦσιν,  οἱ δὲ κατὰ πνεῦμα τὰ τοῦ πνεύματος.  "],"query":"045008005"},{"canonical":"Romans 8:6","passages":["τὸ γὰρ φρόνημα τῆς σαρκὸς θάνατος,  τὸ δὲ φρόνημα τοῦ πνεύματος ζωὴ καὶ εἰρήνη·  "],"query":"045008006"},{"canonical":"Romans 8:7","passages":["διότι τὸ φρόνημα τῆς σαρκὸς ἔχθρα εἰς θεόν,  τῷ γὰρ νόμῳ τοῦ θεοῦ οὐχ ὑποτάσσεται,  οὐδὲ γὰρ δύναται·  "],"query":"045008007"},{"canonical":"Romans 8:8","passages":["οἱ δὲ ἐν σαρκὶ ὄντες θεῷ ἀρέσαι οὐ δύνανται.  "],"query":"045008008"},{"canonical":"Romans 8:9","passages":["Ὑμεῖς δὲ οὐκ ἐστὲ ἐν σαρκὶ ἀλλὰ ἐν πνεύματι,  εἴπερ πνεῦμα θεοῦ οἰκεῖ ἐν ὑμῖν.  εἰ δέ τις πνεῦμα Χριστοῦ οὐκ ἔχει,  οὗτος οὐκ ἔστιν αὐτοῦ.  "],"query":"045008009"},{"canonical":"Romans 8:10","passages":["εἰ δὲ Χριστὸς ἐν ὑμῖν,  τὸ μὲν σῶμα νεκρὸν διὰ ἁμαρτίαν,  τὸ δὲ πνεῦμα ζωὴ διὰ δικαιοσύνην.  "],"query":"045008010"},{"canonical":"Romans 8:11","passages":["εἰ δὲ τὸ πνεῦμα τοῦ ἐγείραντος  ⸀τὸν Ἰησοῦν ἐκ νεκρῶν οἰκεῖ ἐν ὑμῖν,  ὁ ἐγείρας  ⸂ἐκ νεκρῶν Χριστὸν Ἰησοῦν⸃  ζῳοποιήσει καὶ τὰ θνητὰ σώματα ὑμῶν διὰ  ⸂τὸ ἐνοικοῦν αὐτοῦ πνεῦμα⸃  ἐν ὑμῖν.  "],"query":"045008011"},{"canonical":"Romans 8:12","passages":["Ἄρα οὖν,  ἀδελφοί,  ὀφειλέται ἐσμέν,  οὐ τῇ σαρκὶ τοῦ κατὰ σάρκα ζῆν,  "],"query":"045008012"},{"canonical":"Romans 8:13","passages":["εἰ γὰρ κατὰ σάρκα ζῆτε μέλλετε ἀποθνῄσκειν,  εἰ δὲ πνεύματι τὰς πράξεις τοῦ σώματος θανατοῦτε,  ζήσεσθε.  "],"query":"045008013"},{"canonical":"Romans 8:14","passages":["ὅσοι γὰρ πνεύματι θεοῦ ἄγονται,  οὗτοι  ⸂υἱοί εἰσιν θεοῦ⸃.  "],"query":"045008014"},{"canonical":"Romans 8:15","passages":["οὐ γὰρ ἐλάβετε πνεῦμα δουλείας πάλιν εἰς φόβον,  ἀλλὰ ἐλάβετε πνεῦμα υἱοθεσίας ἐν ᾧ κράζομεν·  Αββα ὁ πατήρ·  "],"query":"045008015"},{"canonical":"Romans 8:16","passages":["αὐτὸ τὸ πνεῦμα συμμαρτυρεῖ τῷ πνεύματι ἡμῶν ὅτι ἐσμὲν τέκνα θεοῦ.  "],"query":"045008016"},{"canonical":"Romans 8:17","passages":["εἰ δὲ τέκνα,  καὶ κληρονόμοι·  κληρονόμοι μὲν θεοῦ,  συγκληρονόμοι δὲ Χριστοῦ,  εἴπερ συμπάσχομεν ἵνα καὶ συνδοξασθῶμεν.  "],"query":"045008017"},{"canonical":"Romans 8:18","passages":["Λογίζομαι γὰρ ὅτι οὐκ ἄξια τὰ παθήματα τοῦ νῦν καιροῦ πρὸς τὴν μέλλουσαν δόξαν ἀποκαλυφθῆναι εἰς ἡμᾶς.  "],"query":"045008018"},{"canonical":"Romans 8:19","passages":["ἡ γὰρ ἀποκαραδοκία τῆς κτίσεως τὴν ἀποκάλυψιν τῶν υἱῶν τοῦ θεοῦ ἀπεκδέχεται·  "],"query":"045008019"},{"canonical":"Romans 8:20","passages":["τῇ γὰρ ματαιότητι ἡ κτίσις ὑπετάγη,  οὐχ ἑκοῦσα ἀλλὰ διὰ τὸν ὑποτάξαντα,   ⸀ἐφ’ ἑλπίδι "],"query":"045008020"},{"canonical":"Romans 8:21","passages":["ὅτι καὶ αὐτὴ ἡ κτίσις ἐλευθερωθήσεται ἀπὸ τῆς δουλείας τῆς φθορᾶς εἰς τὴν ἐλευθερίαν τῆς δόξης τῶν τέκνων τοῦ θεοῦ.  "],"query":"045008021"},{"canonical":"Romans 8:22","passages":["οἴδαμεν γὰρ ὅτι πᾶσα ἡ κτίσις συστενάζει καὶ συνωδίνει ἄχρι τοῦ νῦν·  "],"query":"045008022"},{"canonical":"Romans 8:23","passages":["οὐ μόνον δέ,  ἀλλὰ  ⸂καὶ αὐτοὶ⸃  τὴν ἀπαρχὴν τοῦ πνεύματος ἔχοντες  ⸂ἡμεῖς καὶ⸃  αὐτοὶ ἐν ἑαυτοῖς στενάζομεν,  υἱοθεσίαν ἀπεκδεχόμενοι τὴν ἀπολύτρωσιν τοῦ σώματος ἡμῶν.  "],"query":"045008023"},{"canonical":"Romans 8:24","passages":["τῇ γὰρ ἐλπίδι ἐσώθημεν·  ἐλπὶς δὲ βλεπομένη οὐκ ἔστιν ἐλπίς,  ὃ γὰρ βλέπει  ⸀τίς ἐλπίζει;  "],"query":"045008024"},{"canonical":"Romans 8:25","passages":["εἰ δὲ ὃ οὐ βλέπομεν ἐλπίζομεν,  δι’ ὑπομονῆς ἀπεκδεχόμεθα.  "],"query":"045008025"},{"canonical":"Romans 8:26","passages":["Ὡσαύτως δὲ καὶ τὸ πνεῦμα συναντιλαμβάνεται  ⸂τῇ ἀσθενείᾳ⸃  ἡμῶν·  τὸ γὰρ τί  ⸀προσευξώμεθα καθὸ δεῖ οὐκ οἴδαμεν,  ἀλλὰ αὐτὸ τὸ πνεῦμα  ⸀ὑπερεντυγχάνει στεναγμοῖς ἀλαλήτοις,  "],"query":"045008026"},{"canonical":"Romans 8:27","passages":["ὁ δὲ ἐραυνῶν τὰς καρδίας οἶδεν τί τὸ φρόνημα τοῦ πνεύματος,  ὅτι κατὰ θεὸν ἐντυγχάνει ὑπὲρ ἁγίων.  "],"query":"045008027"},{"canonical":"Romans 8:28","passages":["Οἴδαμεν δὲ ὅτι τοῖς ἀγαπῶσι τὸν θεὸν πάντα  ⸀συνεργεῖ εἰς ἀγαθόν,  τοῖς κατὰ πρόθεσιν κλητοῖς οὖσιν.  "],"query":"045008028"},{"canonical":"Romans 8:29","passages":["ὅτι οὓς προέγνω,  καὶ προώρισεν συμμόρφους τῆς εἰκόνος τοῦ υἱοῦ αὐτοῦ,  εἰς τὸ εἶναι αὐτὸν πρωτότοκον ἐν πολλοῖς ἀδελφοῖς·  "],"query":"045008029"},{"canonical":"Romans 8:30","passages":["οὓς δὲ προώρισεν,  τούτους καὶ ἐκάλεσεν·  καὶ οὓς ἐκάλεσεν,  τούτους καὶ ἐδικαίωσεν·  οὓς δὲ ἐδικαίωσεν,  τούτους καὶ ἐδόξασεν.  "],"query":"045008030"},{"canonical":"Romans 8:31","passages":["Τί οὖν ἐροῦμεν πρὸς ταῦτα;  εἰ ὁ θεὸς ὑπὲρ ἡμῶν,  τίς καθ’ ἡμῶν;  "],"query":"045008031"},{"canonical":"Romans 8:32","passages":["ὅς γε τοῦ ἰδίου υἱοῦ οὐκ ἐφείσατο,  ἀλλὰ ὑπὲρ ἡμῶν πάντων παρέδωκεν αὐτόν,  πῶς οὐχὶ καὶ σὺν αὐτῷ τὰ πάντα ἡμῖν χαρίσεται;  "],"query":"045008032"},{"canonical":"Romans 8:33","passages":["τίς ἐγκαλέσει κατὰ ἐκλεκτῶν θεοῦ;  θεὸς ὁ δικαιῶν·  "],"query":"045008033"},{"canonical":"Romans 8:34","passages":["τίς ὁ  ⸀κατακρινῶν;   ⸀Χριστὸς ὁ ἀποθανών,  μᾶλλον  ⸀δὲ  ⸀ἐγερθείς,  ὅς  ⸀καί ἐστιν ἐν δεξιᾷ τοῦ θεοῦ,  ὃς καὶ ἐντυγχάνει ὑπὲρ ἡμῶν·  "],"query":"045008034"},{"canonical":"Romans 8:35","passages":["τίς ἡμᾶς χωρίσει ἀπὸ τῆς ἀγάπης τοῦ Χριστοῦ;  θλῖψις ἢ στενοχωρία ἢ διωγμὸς ἢ λιμὸς ἢ γυμνότης ἢ κίνδυνος ἢ μάχαιρα;  "],"query":"045008035"},{"canonical":"Romans 8:36","passages":["καθὼς γέγραπται ὅτι Ἕνεκεν σοῦ θανατούμεθα ὅλην τὴν ἡμέραν,  ἐλογίσθημεν ὡς πρόβατα σφαγῆς.  "],"query":"045008036"},{"canonical":"Romans 8:37","passages":["ἀλλ’ ἐν τούτοις πᾶσιν ὑπερνικῶμεν διὰ τοῦ ἀγαπήσαντος ἡμᾶς.  "],"query":"045008037"},{"canonical":"Romans 8:38","passages":["πέπεισμαι γὰρ ὅτι οὔτε θάνατος οὔτε ζωὴ οὔτε ἄγγελοι οὔτε ἀρχαὶ οὔτε  ⸂ἐνεστῶτα οὔτε μέλλοντα οὔτε δυνάμεις⸃  "],"query":"045008038"},{"canonical":"Romans 8:39","passages":["οὔτε ὕψωμα οὔτε βάθος οὔτε τις κτίσις ἑτέρα δυνήσεται ἡμᾶς χωρίσαι ἀπὸ τῆς ἀγάπης τοῦ θεοῦ τῆς ἐν Χριστῷ Ἰησοῦ τῷ κυρίῳ ἡμῶν.  "],"query":"045008039"}]}