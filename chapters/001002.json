{"query":"001002","verses":[{},{"canonical":"Genesis 2:1","passages":["ויכלו השמים והארץ וכל צבאם "],"query":"001002001"},{"canonical":"Genesis 2:2","passages":["ויכל אלהים ביום השביעי מלאכתו אשר עשה וישבת ביום השביעי מכל מלאכתו אשר עשה "],"query":"001002002"},{"canonical":"Genesis 2:3","passages":["ויברך אלהים את יום השביעי ויקדש אתו כי בו שבת מכל מלאכתו אשר ברא אלהים לעשות פ"],"query":"001002003"},{"canonical":"Genesis 2:4","passages":["אלה תולדות השמים והארץ בהבראם ביום עשות יהוה אלהים ארץ ושמים "],"query":"001002004"},{"canonical":"Genesis 2:5","passages":["וכל שיח השדה טרם יהיה בארץ וכל עשב השדה טרם יצמח כי לא המטיר יהוה אלהים על הארץ ואדם אין לעבד את האדמה "],"query":"001002005"},{"canonical":"Genesis 2:6","passages":["ואד יעלה מן הארץ והשקה את כל פני האדמה "],"query":"001002006"},{"canonical":"Genesis 2:7","passages":["וייצר יהוה אלהים את האדם עפר מן האדמה ויפח באפיו נשמת חיים ויהי האדם לנפש חיה "],"query":"001002007"},{"canonical":"Genesis 2:8","passages":["ויטע יהוה אלהים גן בעדן מקדם וישם שם את האדם אשר יצר "],"query":"001002008"},{"canonical":"Genesis 2:9","passages":["ויצמח יהוה אלהים מן האדמה כל עץ נחמד למראה וטוב למאכל ועץ החיים בתוך הגן ועץ הדעת טוב ורע "],"query":"001002009"},{"canonical":"Genesis 2:10","passages":["ונהר יצא מעדן להשקות את הגן ומשם יפרד והיה לארבעה ראשים "],"query":"001002010"},{"canonical":"Genesis 2:11","passages":["שם האחד פישון הוא הסבב את כל ארץ החוילה אשר שם הזהב "],"query":"001002011"},{"canonical":"Genesis 2:12","passages":["וזהב הארץ ההוא טוב שם הבדלח ואבן השהם "],"query":"001002012"},{"canonical":"Genesis 2:13","passages":["ושם הנהר השני גיחון הוא הסובב את כל ארץ כוש "],"query":"001002013"},{"canonical":"Genesis 2:14","passages":["ושם הנהר השלישי חדקל הוא ההלך קדמת אשור והנהר הרביעי הוא פרת "],"query":"001002014"},{"canonical":"Genesis 2:15","passages":["ויקח יהוה אלהים את האדם וינחהו בגן עדן לעבדה ולשמרה "],"query":"001002015"},{"canonical":"Genesis 2:16","passages":["ויצו יהוה אלהים על האדם לאמר מכל עץ הגן אכל תאכל "],"query":"001002016"},{"canonical":"Genesis 2:17","passages":["ומעץ הדעת טוב ורע לא תאכל ממנו כי ביום אכלך ממנו מות תמות "],"query":"001002017"},{"canonical":"Genesis 2:18","passages":["ויאמר יהוה אלהים לא טוב היות האדם לבדו א͏עשה לו עזר כנגדו "],"query":"001002018"},{"canonical":"Genesis 2:19","passages":["ויצר יהוה אלהים מן האדמה כל חית השדה ואת כל עוף השמים ויבא אל האדם לראות מה יקרא לו וכל אשר יקרא לו ה͏אדם נפש חיה הוא שמו "],"query":"001002019"},{"canonical":"Genesis 2:20","passages":["ויקרא האדם שמות לכל הבהמה ולעוף השמים ולכל חית השדה ולאדם לא מצא עזר כנגדו "],"query":"001002020"},{"canonical":"Genesis 2:21","passages":["ויפל יהוה אלהים תרדמה על האדם ויישן ויקח אחת מצלעתיו ויסגר בשר תחתנה "],"query":"001002021"},{"canonical":"Genesis 2:22","passages":["ויבן יהוה אלהים את הצלע אשר לקח מן האדם לאשה ויבאה אל ה͏אדם "],"query":"001002022"},{"canonical":"Genesis 2:23","passages":["ויאמר ה͏אדם זאת הפעם עצם מעצמי ובשר מבשרי לזאת יקרא אשה כי מאיש לקחה זאת "],"query":"001002023"},{"canonical":"Genesis 2:24","passages":["על כן י͏עזב איש את אביו ואת אמו ודבק באשתו והיו לבשר אחד "],"query":"001002024"},{"canonical":"Genesis 2:25","passages":["ויהיו שניהם ערומים האדם ואשתו ולא יתבששו "],"query":"001002025"}]}