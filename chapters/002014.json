{"query":"002014","verses":[{},{"canonical":"Exodus 14:1","passages":["וידבר יהוה אל משה לאמר "],"query":"002014001"},{"canonical":"Exodus 14:2","passages":["דבר אל בני ישראל וישבו ויחנו לפני פי החירת בין מגדל ובין הים לפני בעל צפן נכחו תחנו על הים "],"query":"002014002"},{"canonical":"Exodus 14:3","passages":["ואמר פרעה לבני ישראל נבכים הם בארץ סגר עליהם המדבר "],"query":"002014003"},{"canonical":"Exodus 14:4","passages":["וחזקתי את לב פרעה ורדף אחריהם ואכבדה בפרעה ובכל חילו וידעו מצרים כי אני יהוה וי͏עשו כן "],"query":"002014004"},{"canonical":"Exodus 14:5","passages":["ויגד למלך מצרים כי ברח העם ויהפך לבב פרעה ועבדיו אל העם ויאמרו מה זאת עשינו כי שלחנו את ישראל מעבדנו "],"query":"002014005"},{"canonical":"Exodus 14:6","passages":["ויאסר את רכבו ואת עמו לקח עמו "],"query":"002014006"},{"canonical":"Exodus 14:7","passages":["ויקח שש מאות רכב בחור וכל רכב מצרים ושלשם על כלו "],"query":"002014007"},{"canonical":"Exodus 14:8","passages":["ויחזק יהוה את לב פרעה מלך מצרים וירדף אחרי בני ישראל ובני ישראל יצאים ביד רמה "],"query":"002014008"},{"canonical":"Exodus 14:9","passages":["וירדפו מצרים אחריהם וישיגו אותם חנים על הים כל סוס רכב פרעה ופרשיו וחילו על פי החירת לפני בעל צפן "],"query":"002014009"},{"canonical":"Exodus 14:10","passages":["ופרעה הקריב וישאו בני ישראל את עיניהם והנה מצרים נסע אחריהם וייראו מאד ויצעקו בני ישראל אל יהוה "],"query":"002014010"},{"canonical":"Exodus 14:11","passages":["ויאמרו אל משה המבלי אין קברים במצרים לקחתנו למות במדבר מה זאת עשית לנו להוציאנו ממצרים "],"query":"002014011"},{"canonical":"Exodus 14:12","passages":["הלא זה הדבר אשר דברנו אליך במצרים לאמר חדל ממנו ונעבדה את מצרים כי טוב לנו עבד את מצרים ממתנו במדבר "],"query":"002014012"},{"canonical":"Exodus 14:13","passages":["ויאמר משה אל העם אל תיראו התיצבו וראו את ישועת יהוה אשר יעשה לכם היום כי אשר ראיתם את מצרים היום לא תסיפו לראתם עוד עד עולם "],"query":"002014013"},{"canonical":"Exodus 14:14","passages":["יהוה ילחם לכם ואתם תחרישון פ"],"query":"002014014"},{"canonical":"Exodus 14:15","passages":["ויאמר יהוה אל משה מה תצעק אלי דבר אל בני ישראל ויסעו "],"query":"002014015"},{"canonical":"Exodus 14:16","passages":["ואתה הרם את מטך ונטה את ידך על הים ובקעהו ויבאו בני ישראל בתוך הים ביבשה "],"query":"002014016"},{"canonical":"Exodus 14:17","passages":["ואני הנני מחזק את לב מצרים ויבאו אחריהם ואכבדה בפרעה ובכל חילו ברכבו ובפרשיו "],"query":"002014017"},{"canonical":"Exodus 14:18","passages":["וידעו מצרים כי אני יהוה בהכבדי בפרעה ברכבו ובפרשיו "],"query":"002014018"},{"canonical":"Exodus 14:19","passages":["ויסע מלאך האלהים ההלך לפני מחנה ישראל וילך מאחריהם ויסע עמוד הענן מפניהם וי͏עמד מאחריהם "],"query":"002014019"},{"canonical":"Exodus 14:20","passages":["ויבא בין מחנה מצרים ובין מחנה ישראל ויהי הענן והחשך ויאר את הלילה ולא קרב זה אל זה כל הלילה "],"query":"002014020"},{"canonical":"Exodus 14:21","passages":["ויט משה את ידו על הים ויולך יהוה את הים ברוח קדים עזה כל הלילה וישם את הים לחרבה ויבקעו המים "],"query":"002014021"},{"canonical":"Exodus 14:22","passages":["ויבאו בני ישראל בתוך הים ביבשה והמים להם חמה מימינם ומשמאלם "],"query":"002014022"},{"canonical":"Exodus 14:23","passages":["וירדפו מצרים ויבאו אחריהם כל סוס פרעה רכבו ופרשיו אל תוך הים "],"query":"002014023"},{"canonical":"Exodus 14:24","passages":["ויהי באשמרת הבקר וישקף יהוה אל מחנה מצרים בעמוד אש וענן ויהם את מחנה מצרים "],"query":"002014024"},{"canonical":"Exodus 14:25","passages":["ויסר את אפן מרכבתיו וינהגהו בכבדת ויאמר מצרים אנוסה מפני ישראל כי יהוה נלחם להם במצרים פ"],"query":"002014025"},{"canonical":"Exodus 14:26","passages":["ויאמר יהוה אל משה נטה את ידך על הים וישבו המים על מצרים על רכבו ועל פרשיו "],"query":"002014026"},{"canonical":"Exodus 14:27","passages":["ויט משה את ידו על הים וישב הים לפנות בקר לאיתנו ומצרים נסים לקראתו וינער יהוה את מצרים בתוך הים "],"query":"002014027"},{"canonical":"Exodus 14:28","passages":["וישבו המים ויכסו את הרכב ואת הפרשים לכל חיל פרעה הבאים אחריהם בים לא נשאר בהם עד אחד "],"query":"002014028"},{"canonical":"Exodus 14:29","passages":["ובני ישראל הלכו ביבשה בתוך הים והמים להם חמה מימינם ומשמאלם "],"query":"002014029"},{"canonical":"Exodus 14:30","passages":["ויושע יהוה ביום ההוא את ישראל מיד מצרים וירא ישראל את מצרים מת על שפת הים "],"query":"002014030"},{"canonical":"Exodus 14:31","passages":["וירא ישראל את היד הגדלה אשר עשה יהוה במצרים וייראו העם את יהוה וי͏אמינו ביהוה ובמשה עבדו פ"],"query":"002014031"}]}