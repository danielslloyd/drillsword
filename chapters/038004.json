{"query":"038004","verses":[{},{"canonical":"Zechariah 4:1","passages":["וישב המלאך הדבר בי ויעירני כאיש אשר יעור משנתו "],"query":"038004001"},{"canonical":"Zechariah 4:2","passages":["ויאמר אלי מה אתה ראה ואמר ראיתי והנה מנורת זהב כלה וגלה על ראשה ושבעה נרתיה עליה שבעה ושבעה מוצקות לנרות אשר על ראשה "],"query":"038004002"},{"canonical":"Zechariah 4:3","passages":["ושנים זיתים עליה אחד מימין הגלה ואחד על שמאלה "],"query":"038004003"},{"canonical":"Zechariah 4:4","passages":["ואען ואמר אל המלאך הדבר בי לאמר מה אלה אדני "],"query":"038004004"},{"canonical":"Zechariah 4:5","passages":["ויען המלאך הדבר בי ויאמר אלי הלוא ידעת מה המה אלה ואמר לא אדני "],"query":"038004005"},{"canonical":"Zechariah 4:6","passages":["ויען ויאמר אלי לאמר זה דבר יהוה אל זרבבל לאמר לא בחיל ולא בכח כי אם ברוחי אמר יהוה צבאות "],"query":"038004006"},{"canonical":"Zechariah 4:7","passages":["מי אתה הר הגדול לפני זרבבל למישר והוציא את האבן הראשה תשאות חן חן לה פ"],"query":"038004007"},{"canonical":"Zechariah 4:8","passages":["ויהי דבר יהוה אלי לאמר "],"query":"038004008"},{"canonical":"Zechariah 4:9","passages":["ידי זרבבל יסדו הבית הזה וידיו תבצענה וידעת כי יהוה צבאות שלחני אליכם "],"query":"038004009"},{"canonical":"Zechariah 4:10","passages":["כי מי בז ליום קטנות ושמחו וראו את האבן הבדיל ביד זרבבל שבעה אלה עיני יהוה המה משוטטים בכל הארץ "],"query":"038004010"},{"canonical":"Zechariah 4:11","passages":["ואען ואמר אליו מה שני הזיתים האלה על ימין המנורה ועל שמאולה "],"query":"038004011"},{"canonical":"Zechariah 4:12","passages":["ואען שנית ואמר אליו מה שתי שבלי הזיתים אשר ביד שני צנתרות הזהב המריקים מעליהם הזהב "],"query":"038004012"},{"canonical":"Zechariah 4:13","passages":["ויאמר אלי לאמר הלוא ידעת מה אלה ואמר לא אדני "],"query":"038004013"},{"canonical":"Zechariah 4:14","passages":["ויאמר אלה שני בני היצהר העמדים על אדון כל הארץ "],"query":"038004014"}]}