{"query":"019021","verses":[{},{"canonical":"Psalm 21:1","passages":["למנצח מזמור לדוד "],"query":"019021001"},{"canonical":"Psalm 21:2","passages":["יהוה בעזך ישמח מלך ובישועתך מה יגל מאד "],"query":"019021002"},{"canonical":"Psalm 21:3","passages":["תאות לבו נתתה לו וארשת שפתיו בל מנעת סלה "],"query":"019021003"},{"canonical":"Psalm 21:4","passages":["כי תקדמנו ברכות טוב תשית לראשו עטרת פז "],"query":"019021004"},{"canonical":"Psalm 21:5","passages":["חיים שאל ממך נתתה לו ארך ימים עולם ועד "],"query":"019021005"},{"canonical":"Psalm 21:6","passages":["גדול כבודו בישועתך הוד והדר תשוה עליו "],"query":"019021006"},{"canonical":"Psalm 21:7","passages":["כי תשיתהו ברכות לעד תחדהו בשמחה את פניך "],"query":"019021007"},{"canonical":"Psalm 21:8","passages":["כי המלך בטח ביהוה ובחסד עליון בל ימוט "],"query":"019021008"},{"canonical":"Psalm 21:9","passages":["תמצא ידך לכל איביך ימינך תמצא שנאיך "],"query":"019021009"},{"canonical":"Psalm 21:10","passages":["תשיתמו כתנור אש לעת פניך יהוה באפו יבלעם ותאכלם אש "],"query":"019021010"},{"canonical":"Psalm 21:11","passages":["פרימו מארץ תאבד וזרעם מבני אדם "],"query":"019021011"},{"canonical":"Psalm 21:12","passages":["כי נטו עליך רעה חשבו מזמה בל יוכלו "],"query":"019021012"},{"canonical":"Psalm 21:13","passages":["כי תשיתמו שכם במיתריך תכונן על פניהם "],"query":"019021013"},{"canonical":"Psalm 21:14","passages":["רומה יהוה בעזך נשירה ונזמרה גבורתך "],"query":"019021014"}]}