{"query":"004003","verses":[{},{"canonical":"Numbers 3:1","passages":["ואלה תולדת אהרן ומשה ביום דבר יהוה את משה בהר סיני "],"query":"004003001"},{"canonical":"Numbers 3:2","passages":["ואלה שמות בני אהרן הבכור נדב ואביהוא אלעזר ואיתמר "],"query":"004003002"},{"canonical":"Numbers 3:3","passages":["אלה שמות בני אהרן הכהנים המשחים אשר מלא ידם לכהן "],"query":"004003003"},{"canonical":"Numbers 3:4","passages":["וימת נדב ואביהוא לפני יהוה בהקרבם אש זרה לפני יהוה במדבר סיני ובנים לא היו להם ויכהן אלעזר ואיתמר על פני אהרן אביהם פ"],"query":"004003004"},{"canonical":"Numbers 3:5","passages":["וידבר יהוה אל משה לאמר "],"query":"004003005"},{"canonical":"Numbers 3:6","passages":["הקרב את מטה לוי והעמדת אתו לפני אהרן הכהן ושרתו אתו "],"query":"004003006"},{"canonical":"Numbers 3:7","passages":["ושמרו את משמרתו ואת משמרת כל העדה לפני אהל מועד לעבד את עבדת המשכן "],"query":"004003007"},{"canonical":"Numbers 3:8","passages":["ושמרו את כל כלי אהל מועד ואת משמרת בני ישראל לעבד את עבדת המשכן "],"query":"004003008"},{"canonical":"Numbers 3:9","passages":["ונתתה את הלוים לאהרן ולבניו נתונם נתונם המה לו מאת בני ישראל "],"query":"004003009"},{"canonical":"Numbers 3:10","passages":["ואת אהרן ואת בניו תפקד ושמרו את כהנתם והזר הקרב יומת פ"],"query":"004003010"},{"canonical":"Numbers 3:11","passages":["וידבר יהוה אל משה לאמר "],"query":"004003011"},{"canonical":"Numbers 3:12","passages":["ואני הנה לקחתי את הלוים מתוך בני ישראל תחת כל בכור פטר רחם מבני ישראל והיו לי הלוים "],"query":"004003012"},{"canonical":"Numbers 3:13","passages":["כי לי כל בכור ביום הכתי כל בכור בארץ מצרים הקדשתי לי כל בכור בישראל מאדם עד בהמה לי יהיו אני יהוה  ס "],"query":"004003013"},{"canonical":"Numbers 3:14","passages":["וידבר יהוה אל משה במדבר סיני לאמר "],"query":"004003014"},{"canonical":"Numbers 3:15","passages":["פקד את בני לוי לבית אבתם למשפחתם כל זכר מבן חדש ומעלה תפקדם "],"query":"004003015"},{"canonical":"Numbers 3:16","passages":["ויפקד אתם משה על פי יהוה כאשר צוה "],"query":"004003016"},{"canonical":"Numbers 3:17","passages":["ויהיו אלה בני לוי בשמתם גרשון וקהת ומררי "],"query":"004003017"},{"canonical":"Numbers 3:18","passages":["ואלה שמות בני גרשון למשפחתם לבני ושמעי "],"query":"004003018"},{"canonical":"Numbers 3:19","passages":["ובני קהת למשפחתם עמרם ויצהר חברון ועזיאל "],"query":"004003019"},{"canonical":"Numbers 3:20","passages":["ובני מררי למשפחתם מחלי ומושי אלה הם משפחת הלוי לבית אבתם "],"query":"004003020"},{"canonical":"Numbers 3:21","passages":["לגרשון משפחת הלבני ומשפחת השמעי אלה הם משפחת הגרשני "],"query":"004003021"},{"canonical":"Numbers 3:22","passages":["פקדיהם במספר כל זכר מבן חדש ומעלה פקדיהם שבעת אלפים וחמש מאות "],"query":"004003022"},{"canonical":"Numbers 3:23","passages":["משפחת הגרשני אחרי המשכן יחנו ימה "],"query":"004003023"},{"canonical":"Numbers 3:24","passages":["ונשיא בית אב לגרשני אליסף בן לאל "],"query":"004003024"},{"canonical":"Numbers 3:25","passages":["ומשמרת בני גרשון באהל מועד המשכן והאהל מכסהו ומסך פתח אהל מועד "],"query":"004003025"},{"canonical":"Numbers 3:26","passages":["וקלעי החצר ואת מסך פתח החצר אשר על המשכן ועל המזבח סביב ואת מיתריו לכל עבדתו "],"query":"004003026"},{"canonical":"Numbers 3:27","passages":["ולקהת משפחת ה͏עמרמי ומשפחת היצהרי ומשפחת ה͏חברני ומשפחת העזיאלי אלה הם משפחת הקהתי "],"query":"004003027"},{"canonical":"Numbers 3:28","passages":["במספר כל זכר מבן חדש ומעלה שמנת אלפים ושש מאות שמרי משמרת הקדש "],"query":"004003028"},{"canonical":"Numbers 3:29","passages":["משפחת בני קהת יחנו על ירך המשכן תימנה "],"query":"004003029"},{"canonical":"Numbers 3:30","passages":["ונשיא בית אב למשפחת הקהתי אליצפן בן עזיאל "],"query":"004003030"},{"canonical":"Numbers 3:31","passages":["ומשמרתם הארן והשלחן והמנרה והמזבחת וכלי הקדש אשר ישרתו בהם והמסך וכל עבדתו "],"query":"004003031"},{"canonical":"Numbers 3:32","passages":["ונשיא נשיאי הלוי אלעזר בן אהרן הכהן פקדת שמרי משמרת הקדש "],"query":"004003032"},{"canonical":"Numbers 3:33","passages":["למררי משפחת המחלי ומשפחת המושי אלה הם משפחת מררי "],"query":"004003033"},{"canonical":"Numbers 3:34","passages":["ופקדיהם במספר כל זכר מבן חדש ומעלה ששת אלפים ומאתים "],"query":"004003034"},{"canonical":"Numbers 3:35","passages":["ונשיא בית אב למשפחת מררי צוריאל בן אביחיל על ירך המשכן יחנו צפנה "],"query":"004003035"},{"canonical":"Numbers 3:36","passages":["ופקדת משמרת בני מררי קרשי המשכן ובריחיו ועמדיו ואדניו וכל כליו וכל עבדתו "],"query":"004003036"},{"canonical":"Numbers 3:37","passages":["ועמדי החצר סביב ואדניהם ויתדתם ומיתריהם "],"query":"004003037"},{"canonical":"Numbers 3:38","passages":["והחנים לפני המשכן קדמה לפני אהל מועד מזרחה משה ואהרן ובניו שמרים משמרת המקדש למשמרת בני ישראל והזר הקרב יומת "],"query":"004003038"},{"canonical":"Numbers 3:39","passages":["כל פקודי הלוים אשר פקד משה ואהרן על פי יהוה למשפחתם כל זכר מבן חדש ומעלה שנים ועשרים אלף  ס "],"query":"004003039"},{"canonical":"Numbers 3:40","passages":["ויאמר יהוה אל משה פקד כל בכר זכר לבני ישראל מבן חדש ומעלה ושא את מספר שמתם "],"query":"004003040"},{"canonical":"Numbers 3:41","passages":["ולקחת את הלוים לי אני יהוה תחת כל בכר בבני ישראל ואת בהמת הלוים תחת כל בכור בבהמת בני ישראל "],"query":"004003041"},{"canonical":"Numbers 3:42","passages":["ויפקד משה כאשר צוה יהוה אתו את כל בכר בבני ישראל "],"query":"004003042"},{"canonical":"Numbers 3:43","passages":["ויהי כל בכור זכר במספר שמות מבן חדש ומעלה לפקדיהם שנים ועשרים אלף שלשה ושבעים ומאתים פ"],"query":"004003043"},{"canonical":"Numbers 3:44","passages":["וידבר יהוה אל משה לאמר "],"query":"004003044"},{"canonical":"Numbers 3:45","passages":["קח את הלוים תחת כל בכור בבני ישראל ואת בהמת הלוים תחת בהמתם והיו לי הלוים אני יהוה "],"query":"004003045"},{"canonical":"Numbers 3:46","passages":["ואת פדויי השלשה והשבעים והמאתים העדפים על הלוים מבכור בני ישראל "],"query":"004003046"},{"canonical":"Numbers 3:47","passages":["ולקחת חמשת חמשת שקלים לגלגלת בשקל הקדש תקח עשרים גרה השקל "],"query":"004003047"},{"canonical":"Numbers 3:48","passages":["ונתתה הכסף לאהרן ולבניו פדויי העדפים בהם "],"query":"004003048"},{"canonical":"Numbers 3:49","passages":["ויקח משה את כסף הפדיום מאת העדפים על פדויי הלוים "],"query":"004003049"},{"canonical":"Numbers 3:50","passages":["מאת בכור בני ישראל לקח את הכסף חמשה וששים ושלש מאות ואלף בשקל הקדש "],"query":"004003050"},{"canonical":"Numbers 3:51","passages":["ויתן משה את כסף הפדים לאהרן ולבניו על פי יהוה כאשר צוה יהוה את משה פ"],"query":"004003051"}]}