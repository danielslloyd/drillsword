{"query":"040027","verses":[{},{"canonical":"Matthew 27:1","passages":["Πρωΐας δὲ γενομένης συμβούλιον ἔλαβον πάντες οἱ ἀρχιερεῖς καὶ οἱ πρεσβύτεροι τοῦ λαοῦ κατὰ τοῦ Ἰησοῦ ὥστε θανατῶσαι αὐτόν·  "],"query":"040027001"},{"canonical":"Matthew 27:2","passages":["καὶ δήσαντες αὐτὸν ἀπήγαγον καὶ  ⸀παρέδωκαν Πιλάτῳ τῷ ἡγεμόνι.  "],"query":"040027002"},{"canonical":"Matthew 27:3","passages":["Τότε ἰδὼν Ἰούδας ὁ  ⸀παραδιδοὺς αὐτὸν ὅτι κατεκρίθη μεταμεληθεὶς  ⸀ἔστρεψεν τὰ τριάκοντα ἀργύρια τοῖς ἀρχιερεῦσιν  ⸀καὶ πρεσβυτέροις "],"query":"040027003"},{"canonical":"Matthew 27:4","passages":["λέγων·  Ἥμαρτον παραδοὺς αἷμα  ⸀ἀθῷον.  οἱ δὲ εἶπαν·  Τί πρὸς ἡμᾶς;  σὺ  ⸀ὄψῃ.  "],"query":"040027004"},{"canonical":"Matthew 27:5","passages":["καὶ ῥίψας τὰ ἀργύρια  ⸂εἰς τὸν ναὸν⸃  ἀνεχώρησεν,  καὶ ἀπελθὼν ἀπήγξατο.  "],"query":"040027005"},{"canonical":"Matthew 27:6","passages":["οἱ δὲ ἀρχιερεῖς λαβόντες τὰ ἀργύρια εἶπαν·  Οὐκ ἔξεστιν βαλεῖν αὐτὰ εἰς τὸν κορβανᾶν,  ἐπεὶ τιμὴ αἵματός ἐστιν·  "],"query":"040027006"},{"canonical":"Matthew 27:7","passages":["συμβούλιον δὲ λαβόντες ἠγόρασαν ἐξ αὐτῶν τὸν Ἀγρὸν τοῦ Κεραμέως εἰς ταφὴν τοῖς ξένοις.  "],"query":"040027007"},{"canonical":"Matthew 27:8","passages":["διὸ ἐκλήθη ὁ ἀγρὸς ἐκεῖνος Ἀγρὸς Αἵματος ἕως τῆς σήμερον.  "],"query":"040027008"},{"canonical":"Matthew 27:9","passages":["τότε ἐπληρώθη τὸ ῥηθὲν διὰ Ἰερεμίου τοῦ προφήτου λέγοντος·  Καὶ ἔλαβον τὰ τριάκοντα ἀργύρια,  τὴν τιμὴν τοῦ τετιμημένου ὃν ἐτιμήσαντο ἀπὸ υἱῶν Ἰσραήλ,  "],"query":"040027009"},{"canonical":"Matthew 27:10","passages":["καὶ ἔδωκαν αὐτὰ εἰς τὸν ἀγρὸν τοῦ κεραμέως,  καθὰ συνέταξέν μοι κύριος.  "],"query":"040027010"},{"canonical":"Matthew 27:11","passages":["Ὁ δὲ Ἰησοῦς  ⸀ἐστάθη ἔμπροσθεν τοῦ ἡγεμόνος·  καὶ ἐπηρώτησεν αὐτὸν ὁ ἡγεμὼν λέγων·  Σὺ εἶ ὁ βασιλεὺς τῶν Ἰουδαίων;  ὁ δὲ Ἰησοῦς  ⸀ἔφη·  Σὺ λέγεις.  "],"query":"040027011"},{"canonical":"Matthew 27:12","passages":["καὶ ἐν τῷ κατηγορεῖσθαι αὐτὸν ὑπὸ τῶν ἀρχιερέων  ⸀καὶ πρεσβυτέρων οὐδὲν ἀπεκρίνατο.  "],"query":"040027012"},{"canonical":"Matthew 27:13","passages":["τότε λέγει αὐτῷ ὁ Πιλᾶτος·  Οὐκ ἀκούεις πόσα σου καταμαρτυροῦσιν;  "],"query":"040027013"},{"canonical":"Matthew 27:14","passages":["καὶ οὐκ ἀπεκρίθη αὐτῷ πρὸς οὐδὲ ἓν ῥῆμα,  ὥστε θαυμάζειν τὸν ἡγεμόνα λίαν.  "],"query":"040027014"},{"canonical":"Matthew 27:15","passages":["Κατὰ δὲ ἑορτὴν εἰώθει ὁ ἡγεμὼν ἀπολύειν ἕνα τῷ ὄχλῳ δέσμιον ὃν ἤθελον.  "],"query":"040027015"},{"canonical":"Matthew 27:16","passages":["εἶχον δὲ τότε δέσμιον ἐπίσημον λεγόμενον  ⸀Ἰησοῦν Βαραββᾶν.  "],"query":"040027016"},{"canonical":"Matthew 27:17","passages":["συνηγμένων οὖν αὐτῶν εἶπεν αὐτοῖς ὁ Πιλᾶτος·  Τίνα θέλετε ἀπολύσω ὑμῖν,   ⸂Ἰησοῦν τὸν⸃  Βαραββᾶν ἢ Ἰησοῦν τὸν λεγόμενον χριστόν;  "],"query":"040027017"},{"canonical":"Matthew 27:18","passages":["ᾔδει γὰρ ὅτι διὰ φθόνον παρέδωκαν αὐτόν.  "],"query":"040027018"},{"canonical":"Matthew 27:19","passages":["Καθημένου δὲ αὐτοῦ ἐπὶ τοῦ βήματος ἀπέστειλεν πρὸς αὐτὸν ἡ γυνὴ αὐτοῦ λέγουσα·  Μηδὲν σοὶ καὶ τῷ δικαίῳ ἐκείνῳ,  πολλὰ γὰρ ἔπαθον σήμερον κατ’ ὄναρ δι’ αὐτόν.  "],"query":"040027019"},{"canonical":"Matthew 27:20","passages":["Οἱ δὲ ἀρχιερεῖς καὶ οἱ πρεσβύτεροι ἔπεισαν τοὺς ὄχλους ἵνα αἰτήσωνται τὸν Βαραββᾶν τὸν δὲ Ἰησοῦν ἀπολέσωσιν.  "],"query":"040027020"},{"canonical":"Matthew 27:21","passages":["ἀποκριθεὶς δὲ ὁ ἡγεμὼν εἶπεν αὐτοῖς·  Τίνα θέλετε ἀπὸ τῶν δύο ἀπολύσω ὑμῖν;  οἱ δὲ εἶπαν·   ⸀Τὸν Βαραββᾶν.  "],"query":"040027021"},{"canonical":"Matthew 27:22","passages":["λέγει αὐτοῖς ὁ Πιλᾶτος·  Τί οὖν ποιήσω Ἰησοῦν τὸν λεγόμενον χριστόν;   ⸀λέγουσιν πάντες·  Σταυρωθήτω.  "],"query":"040027022"},{"canonical":"Matthew 27:23","passages":["ὁ  ⸀δὲ ἔφη·  Τί γὰρ κακὸν ἐποίησεν;  οἱ δὲ περισσῶς ἔκραζον λέγοντες·  Σταυρωθήτω.  "],"query":"040027023"},{"canonical":"Matthew 27:24","passages":["ἰδὼν δὲ ὁ Πιλᾶτος ὅτι οὐδὲν ὠφελεῖ ἀλλὰ μᾶλλον θόρυβος γίνεται λαβὼν ὕδωρ ἀπενίψατο τὰς χεῖρας  ⸀ἀπέναντι τοῦ ὄχλου λέγων·  Ἀθῷός εἰμι ἀπὸ τοῦ  ⸀αἵματος τούτου·  ὑμεῖς ὄψεσθε.  "],"query":"040027024"},{"canonical":"Matthew 27:25","passages":["καὶ ἀποκριθεὶς πᾶς ὁ λαὸς εἶπεν·  Τὸ αἷμα αὐτοῦ ἐφ’ ἡμᾶς καὶ ἐπὶ τὰ τέκνα ἡμῶν.  "],"query":"040027025"},{"canonical":"Matthew 27:26","passages":["τότε ἀπέλυσεν αὐτοῖς τὸν Βαραββᾶν,  τὸν δὲ Ἰησοῦν φραγελλώσας παρέδωκεν ἵνα σταυρωθῇ.  "],"query":"040027026"},{"canonical":"Matthew 27:27","passages":["Τότε οἱ στρατιῶται τοῦ ἡγεμόνος παραλαβόντες τὸν Ἰησοῦν εἰς τὸ πραιτώριον συνήγαγον ἐπ’ αὐτὸν ὅλην τὴν σπεῖραν.  "],"query":"040027027"},{"canonical":"Matthew 27:28","passages":["καὶ ἐκδύσαντες αὐτὸν  ⸂χλαμύδα κοκκίνην περιέθηκαν αὐτῷ⸃,  "],"query":"040027028"},{"canonical":"Matthew 27:29","passages":["καὶ πλέξαντες στέφανον ἐξ ἀκανθῶν ἐπέθηκαν ἐπὶ  ⸂τῆς κεφαλῆς⸃  αὐτοῦ καὶ κάλαμον  ⸂ἐν τῇ δεξιᾷ⸃  αὐτοῦ,  καὶ γονυπετήσαντες ἔμπροσθεν αὐτοῦ  ⸀ἐνέπαιξαν αὐτῷ λέγοντες·  Χαῖρε,   ⸀βασιλεῦ τῶν Ἰουδαίων,  "],"query":"040027029"},{"canonical":"Matthew 27:30","passages":["καὶ ἐμπτύσαντες εἰς αὐτὸν ἔλαβον τὸν κάλαμον καὶ ἔτυπτον εἰς τὴν κεφαλὴν αὐτοῦ.  "],"query":"040027030"},{"canonical":"Matthew 27:31","passages":["καὶ ὅτε ἐνέπαιξαν αὐτῷ,  ἐξέδυσαν αὐτὸν τὴν χλαμύδα καὶ ἐνέδυσαν αὐτὸν τὰ ἱμάτια αὐτοῦ καὶ ἀπήγαγον αὐτὸν εἰς τὸ σταυρῶσαι.  "],"query":"040027031"},{"canonical":"Matthew 27:32","passages":["Ἐξερχόμενοι δὲ εὗρον ἄνθρωπον Κυρηναῖον ὀνόματι Σίμωνα·  τοῦτον ἠγγάρευσαν ἵνα ἄρῃ τὸν σταυρὸν αὐτοῦ.  "],"query":"040027032"},{"canonical":"Matthew 27:33","passages":["Καὶ ἐλθόντες εἰς τόπον λεγόμενον Γολγοθᾶ,  ὅ ἐστιν  ⸂Κρανίου Τόπος λεγόμενος⸃,  "],"query":"040027033"},{"canonical":"Matthew 27:34","passages":["ἔδωκαν αὐτῷ πιεῖν  ⸀οἶνον μετὰ χολῆς μεμιγμένον·  καὶ γευσάμενος οὐκ  ⸀ἠθέλησεν πιεῖν.  "],"query":"040027034"},{"canonical":"Matthew 27:35","passages":["σταυρώσαντες δὲ αὐτὸν διεμερίσαντο τὰ ἱμάτια αὐτοῦ βάλλοντες κλῆρον,  "],"query":"040027035"},{"canonical":"Matthew 27:36","passages":["καὶ καθήμενοι ἐτήρουν αὐτὸν ἐκεῖ.  "],"query":"040027036"},{"canonical":"Matthew 27:37","passages":["καὶ ἐπέθηκαν ἐπάνω τῆς κεφαλῆς αὐτοῦ τὴν αἰτίαν αὐτοῦ γεγραμμένην·  Οὗτός ἐστιν Ἰησοῦς ὁ βασιλεῦς τῶν Ἰουδαίων.  "],"query":"040027037"},{"canonical":"Matthew 27:38","passages":["Τότε σταυροῦνται σὺν αὐτῷ δύο λῃσταί,  εἷς ἐκ δεξιῶν καὶ εἷς ἐξ εὐωνύμων.  "],"query":"040027038"},{"canonical":"Matthew 27:39","passages":["οἱ δὲ παραπορευόμενοι ἐβλασφήμουν αὐτὸν κινοῦντες τὰς κεφαλὰς αὐτῶν "],"query":"040027039"},{"canonical":"Matthew 27:40","passages":["καὶ λέγοντες·  Ὁ καταλύων τὸν ναὸν καὶ ἐν τρισὶν ἡμέραις οἰκοδομῶν,  σῶσον σεαυτόν·  εἰ υἱὸς εἶ τοῦ θεοῦ,   ⸀κατάβηθι ἀπὸ τοῦ σταυροῦ.  "],"query":"040027040"},{"canonical":"Matthew 27:41","passages":["ὁμοίως  ⸀καὶ οἱ ἀρχιερεῖς ἐμπαίζοντες μετὰ τῶν γραμματέων καὶ  ⸀πρεσβυτέρων ἔλεγον·  "],"query":"040027041"},{"canonical":"Matthew 27:42","passages":["Ἄλλους ἔσωσεν,  ἑαυτὸν οὐ δύναται σῶσαι·   ⸀βασιλεὺς Ἰσραήλ ἐστιν,  καταβάτω νῦν ἀπὸ τοῦ σταυροῦ καὶ πιστεύσομεν ἐπ’  ⸀αὐτόν.  "],"query":"040027042"},{"canonical":"Matthew 27:43","passages":["πέποιθεν ἐπὶ τὸν θεόν,  ῥυσάσθω  ⸀νῦν εἰ θέλει αὐτόν·  εἶπεν γὰρ ὅτι Θεοῦ εἰμι υἱός.  "],"query":"040027043"},{"canonical":"Matthew 27:44","passages":["τὸ δ’ αὐτὸ καὶ οἱ λῃσταὶ οἱ συσταυρωθέντες  ⸀σὺν αὐτῷ ὠνείδιζον αὐτόν.  "],"query":"040027044"},{"canonical":"Matthew 27:45","passages":["Ἀπὸ δὲ ἕκτης ὥρας σκότος ἐγένετο ἐπὶ πᾶσαν τὴν γῆν ἕως ὥρας ἐνάτης.  "],"query":"040027045"},{"canonical":"Matthew 27:46","passages":["περὶ δὲ τὴν ἐνάτην ὥραν  ⸀ἀνεβόησεν ὁ Ἰησοῦς φωνῇ μεγάλῃ λέγων·   ⸂Ἠλὶ ἠλὶ⸃  λεμὰ σαβαχθάνι;  τοῦτ’ ἔστιν·  Θεέ μου θεέ μου,  ἱνατί με ἐγκατέλιπες;  "],"query":"040027046"},{"canonical":"Matthew 27:47","passages":["τινὲς δὲ τῶν ἐκεῖ  ⸀ἑστηκότων ἀκούσαντες ἔλεγον ὅτι Ἠλίαν φωνεῖ οὗτος.  "],"query":"040027047"},{"canonical":"Matthew 27:48","passages":["καὶ εὐθέως δραμὼν εἷς ἐξ αὐτῶν καὶ λαβὼν σπόγγον πλήσας τε ὄξους καὶ περιθεὶς καλάμῳ ἐπότιζεν αὐτόν.  "],"query":"040027048"},{"canonical":"Matthew 27:49","passages":["οἱ δὲ λοιποὶ  ⸀ἔλεγον·  Ἄφες ἴδωμεν εἰ ἔρχεται Ἠλίας σώσων  ⸀αὐτόν.  "],"query":"040027049"},{"canonical":"Matthew 27:50","passages":["ὁ δὲ Ἰησοῦς πάλιν κράξας φωνῇ μεγάλῃ ἀφῆκεν τὸ πνεῦμα.  "],"query":"040027050"},{"canonical":"Matthew 27:51","passages":["καὶ ἰδοὺ τὸ καταπέτασμα τοῦ ναοῦ ἐσχίσθη  ⸂ἀπ’ ἄνωθεν ἕως κάτω εἰς δύο⸃,  καὶ ἡ γῆ ἐσείσθη,  καὶ αἱ πέτραι ἐσχίσθησαν,  "],"query":"040027051"},{"canonical":"Matthew 27:52","passages":["καὶ τὰ μνημεῖα ἀνεῴχθησαν καὶ πολλὰ σώματα τῶν κεκοιμημένων ἁγίων  ⸀ἠγέρθησαν,  "],"query":"040027052"},{"canonical":"Matthew 27:53","passages":["καὶ ἐξελθόντες ἐκ τῶν μνημείων μετὰ τὴν ἔγερσιν αὐτοῦ εἰσῆλθον εἰς τὴν ἁγίαν πόλιν καὶ ἐνεφανίσθησαν πολλοῖς.  "],"query":"040027053"},{"canonical":"Matthew 27:54","passages":["Ὁ δὲ ἑκατόνταρχος καὶ οἱ μετ’ αὐτοῦ τηροῦντες τὸν Ἰησοῦν ἰδόντες τὸν σεισμὸν καὶ τὰ  ⸀γενόμενα ἐφοβήθησαν σφόδρα λέγοντες·  Ἀληθῶς  ⸂θεοῦ υἱὸς⸃  ἦν οὗτος.  "],"query":"040027054"},{"canonical":"Matthew 27:55","passages":["Ἦσαν δὲ ἐκεῖ γυναῖκες πολλαὶ ἀπὸ μακρόθεν θεωροῦσαι,  αἵτινες ἠκολούθησαν τῷ Ἰησοῦ ἀπὸ τῆς Γαλιλαίας διακονοῦσαι αὐτῷ·  "],"query":"040027055"},{"canonical":"Matthew 27:56","passages":["ἐν αἷς ἦν Μαρία ἡ Μαγδαληνὴ καὶ Μαρία ἡ τοῦ Ἰακώβου καὶ  ⸀Ἰωσὴφ μήτηρ καὶ ἡ μήτηρ τῶν υἱῶν Ζεβεδαίου.  "],"query":"040027056"},{"canonical":"Matthew 27:57","passages":["Ὀψίας δὲ γενομένης ἦλθεν ἄνθρωπος πλούσιος ἀπὸ Ἁριμαθαίας,  τοὔνομα Ἰωσήφ,  ὃς καὶ αὐτὸς  ⸀ἐμαθητεύθη τῷ Ἰησοῦ·  "],"query":"040027057"},{"canonical":"Matthew 27:58","passages":["οὗτος προσελθὼν τῷ Πιλάτῳ ᾐτήσατο τὸ σῶμα τοῦ Ἰησοῦ.  τότε ὁ Πιλᾶτος ἐκέλευσεν  ⸀ἀποδοθῆναι.  "],"query":"040027058"},{"canonical":"Matthew 27:59","passages":["καὶ λαβὼν τὸ σῶμα ὁ Ἰωσὴφ ἐνετύλιξεν  ⸀αὐτὸ σινδόνι καθαρᾷ,  "],"query":"040027059"},{"canonical":"Matthew 27:60","passages":["καὶ ἔθηκεν αὐτὸ ἐν τῷ καινῷ αὐτοῦ μνημείῳ ὃ ἐλατόμησεν ἐν τῇ πέτρᾳ,  καὶ προσκυλίσας λίθον μέγαν τῇ θύρᾳ τοῦ μνημείου ἀπῆλθεν.  "],"query":"040027060"},{"canonical":"Matthew 27:61","passages":["ἦν δὲ ἐκεῖ  ⸀Μαριὰμ ἡ Μαγδαληνὴ καὶ ἡ ἄλλη Μαρία καθήμεναι ἀπέναντι τοῦ τάφου.  "],"query":"040027061"},{"canonical":"Matthew 27:62","passages":["Τῇ δὲ ἐπαύριον,  ἥτις ἐστὶν μετὰ τὴν παρασκευήν,  συνήχθησαν οἱ ἀρχιερεῖς καὶ οἱ Φαρισαῖοι πρὸς Πιλᾶτον "],"query":"040027062"},{"canonical":"Matthew 27:63","passages":["λέγοντες·  Κύριε,  ἐμνήσθημεν ὅτι ἐκεῖνος ὁ πλάνος εἶπεν ἔτι ζῶν·  Μετὰ τρεῖς ἡμέρας ἐγείρομαι·  "],"query":"040027063"},{"canonical":"Matthew 27:64","passages":["κέλευσον οὖν ἀσφαλισθῆναι τὸν τάφον ἕως τῆς τρίτης ἡμέρας,  μήποτε ἐλθόντες οἱ μαθηταὶ  ⸀αὐτοῦ κλέψωσιν αὐτὸν καὶ εἴπωσιν τῷ λαῷ·  Ἠγέρθη ἀπὸ τῶν νεκρῶν,  καὶ ἔσται ἡ ἐσχάτη πλάνη χείρων τῆς πρώτης.  "],"query":"040027064"},{"canonical":"Matthew 27:65","passages":[" ⸀ἔφη αὐτοῖς ὁ Πιλᾶτος·  Ἔχετε κουστωδίαν·  ὑπάγετε ἀσφαλίσασθε ὡς οἴδατε.  "],"query":"040027065"},{"canonical":"Matthew 27:66","passages":["οἱ δὲ πορευθέντες ἠσφαλίσαντο τὸν τάφον σφραγίσαντες τὸν λίθον μετὰ τῆς κουστωδίας.  "],"query":"040027066"}]}