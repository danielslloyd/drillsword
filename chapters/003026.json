{"query":"003026","verses":[{},{"canonical":"Leviticus 26:1","passages":["לא תעשו לכם אלילם ופסל ומצבה לא תקימו לכם ואבן משכית לא תתנו בארצכם להשתחות עליה כי אני יהוה אלהיכם "],"query":"003026001"},{"canonical":"Leviticus 26:2","passages":["את שבתתי תשמרו ומקדשי תיראו אני יהוה  ס "],"query":"003026002"},{"canonical":"Leviticus 26:3","passages":["אם בחקתי תלכו ואת מצותי תשמרו ועשיתם אתם "],"query":"003026003"},{"canonical":"Leviticus 26:4","passages":["ונתתי גשמיכם בעתם ונתנה הארץ יבולה ועץ השדה יתן פריו "],"query":"003026004"},{"canonical":"Leviticus 26:5","passages":["והשיג לכם דיש את בציר ובציר ישיג את זרע ואכלתם לחמכם לשבע וישבתם לבטח בארצכם "],"query":"003026005"},{"canonical":"Leviticus 26:6","passages":["ונתתי שלום בארץ ושכבתם ואין מחריד והשבתי חיה רעה מן הארץ וחרב לא תעבר בארצכם "],"query":"003026006"},{"canonical":"Leviticus 26:7","passages":["ורדפתם את איביכם ונפלו לפניכם לחרב "],"query":"003026007"},{"canonical":"Leviticus 26:8","passages":["ורדפו מכם חמשה מאה ומאה מכם רבבה ירדפו ונפלו איביכם לפניכם לחרב "],"query":"003026008"},{"canonical":"Leviticus 26:9","passages":["ופניתי אליכם והפריתי אתכם והרביתי אתכם והקימתי את בריתי אתכם "],"query":"003026009"},{"canonical":"Leviticus 26:10","passages":["ואכלתם ישן נושן וישן מפני חדש תוציאו "],"query":"003026010"},{"canonical":"Leviticus 26:11","passages":["ונתתי משכני בתוככם ולא תגעל נפשי אתכם "],"query":"003026011"},{"canonical":"Leviticus 26:12","passages":["והתהלכתי בתוככם והייתי לכם לאלהים ואתם תהיו לי לעם "],"query":"003026012"},{"canonical":"Leviticus 26:13","passages":["אני יהוה אלהיכם אשר הוצאתי אתכם מארץ מצרים מהית להם עבדים ואשבר מטת עלכם ואולך אתכם קוממיות פ"],"query":"003026013"},{"canonical":"Leviticus 26:14","passages":["ואם לא תשמעו לי ולא תעשו את כל המצות האלה "],"query":"003026014"},{"canonical":"Leviticus 26:15","passages":["ואם בחקתי תמאסו ואם את משפטי תגעל נפשכם לבלתי עשות את כל מצותי להפרכם את בריתי "],"query":"003026015"},{"canonical":"Leviticus 26:16","passages":["אף אני א͏עשה זאת לכם והפקדתי עליכם בהלה את השחפת ואת הקדחת מכלות עינים ומדיבת נפש וזרעתם לריק זרעכם ואכלהו איביכם "],"query":"003026016"},{"canonical":"Leviticus 26:17","passages":["ונתתי פני בכם ונגפתם לפני איביכם ורדו בכם שנאיכם ונסתם ואין רדף אתכם  ס "],"query":"003026017"},{"canonical":"Leviticus 26:18","passages":["ואם עד אלה לא תשמעו לי ויספתי ליסרה אתכם שבע על חטאתיכם "],"query":"003026018"},{"canonical":"Leviticus 26:19","passages":["ושברתי את גאון עזכם ונתתי את שמיכם כברזל ואת ארצכם כנחשה "],"query":"003026019"},{"canonical":"Leviticus 26:20","passages":["ותם לריק כחכם ולא תתן ארצכם את יבולה ועץ הארץ לא יתן פריו "],"query":"003026020"},{"canonical":"Leviticus 26:21","passages":["ואם תלכו עמי קרי ולא תאבו לשמע לי ויספתי עליכם מכה שבע כחטאתיכם "],"query":"003026021"},{"canonical":"Leviticus 26:22","passages":["והשלחתי בכם את חית השדה ושכלה אתכם והכריתה את בהמתכם והמעיטה אתכם ונשמו דרכיכם "],"query":"003026022"},{"canonical":"Leviticus 26:23","passages":["ואם באלה לא תוסרו לי והלכתם עמי קרי "],"query":"003026023"},{"canonical":"Leviticus 26:24","passages":["והלכתי אף אני עמכם בקרי והכיתי אתכם גם אני שבע על חטאתיכם "],"query":"003026024"},{"canonical":"Leviticus 26:25","passages":["והבאתי עליכם חרב נקמת נקם ברית ונאספתם אל עריכם ושלחתי דבר בתוככם ונתתם ביד אויב "],"query":"003026025"},{"canonical":"Leviticus 26:26","passages":["בשברי לכם מטה לחם ואפו עשר נשים לחמכם בתנור אחד והשיבו לחמכם במשקל ואכלתם ולא תשבעו  ס "],"query":"003026026"},{"canonical":"Leviticus 26:27","passages":["ואם בזאת לא תשמעו לי והלכתם עמי בקרי "],"query":"003026027"},{"canonical":"Leviticus 26:28","passages":["והלכתי עמכם בחמת קרי ויסרתי אתכם אף אני שבע על חטאתיכם "],"query":"003026028"},{"canonical":"Leviticus 26:29","passages":["ואכלתם בשר בניכם ובשר בנתיכם תאכלו "],"query":"003026029"},{"canonical":"Leviticus 26:30","passages":["והשמדתי את במתיכם והכרתי את חמניכם ונתתי את פגריכם על פגרי גלוליכם וגעלה נפשי אתכם "],"query":"003026030"},{"canonical":"Leviticus 26:31","passages":["ונתתי את עריכם חרבה והשמותי את מקדשיכם ולא אריח בריח ניחחכם "],"query":"003026031"},{"canonical":"Leviticus 26:32","passages":["והשמתי אני את הארץ ושממו עליה איביכם הישבים בה "],"query":"003026032"},{"canonical":"Leviticus 26:33","passages":["ואתכם אזרה בגוים והריקתי אחריכם חרב והיתה ארצכם שממה ועריכם יהיו חרבה "],"query":"003026033"},{"canonical":"Leviticus 26:34","passages":["אז תרצה הארץ את שבתתיה כל ימי השמה ואתם בארץ איביכם אז תשבת הארץ והרצת את שבתתיה "],"query":"003026034"},{"canonical":"Leviticus 26:35","passages":["כל ימי השמה תשבת את אשר לא שבתה בשבתתיכם בשבתכם עליה "],"query":"003026035"},{"canonical":"Leviticus 26:36","passages":["והנשארים בכם והבאתי מרך בלבבם בארצת איביהם ורדף אתם קול עלה נדף ונסו מנסת חרב ונפלו ואין רדף "],"query":"003026036"},{"canonical":"Leviticus 26:37","passages":["וכשלו איש באחיו כמפני חרב ורדף אין ולא תהיה לכם תקומה לפני איביכם "],"query":"003026037"},{"canonical":"Leviticus 26:38","passages":["ואבדתם בגוים ואכלה אתכם ארץ איביכם "],"query":"003026038"},{"canonical":"Leviticus 26:39","passages":["והנשארים בכם ימקו ב͏עונם בארצת איביכם ואף בעונת אבתם אתם ימקו "],"query":"003026039"},{"canonical":"Leviticus 26:40","passages":["והתודו את עונם ואת עון אבתם במעלם אשר מעלו בי ואף אשר ה͏לכו עמי בקרי "],"query":"003026040"},{"canonical":"Leviticus 26:41","passages":["אף אני אלך עמם בקרי והבאתי אתם בארץ איביהם או אז יכנע לבבם הערל ואז ירצו את עונם "],"query":"003026041"},{"canonical":"Leviticus 26:42","passages":["וזכרתי את בריתי יעקוב ואף את בריתי יצחק ואף את בריתי אברהם אזכר והארץ אזכר "],"query":"003026042"},{"canonical":"Leviticus 26:43","passages":["והארץ תעזב מהם ותרץ את שבתתיה בהשמה מהם והם ירצו את עונם יען וביען במשפטי מאסו ואת חקתי געלה נפשם "],"query":"003026043"},{"canonical":"Leviticus 26:44","passages":["ואף גם זאת בהיותם בארץ איביהם לא מאסתים ולא געלתים לכלתם להפר בריתי אתם כי אני יהוה אלהיהם "],"query":"003026044"},{"canonical":"Leviticus 26:45","passages":["וזכרתי להם ברית ראשנים אשר הוצאתי אתם מארץ מצרים לעיני הגוים להית להם לאלהים אני יהוה "],"query":"003026045"},{"canonical":"Leviticus 26:46","passages":["אלה החקים והמשפטים והתורת אשר נתן יהוה בינו ובין בני ישראל בהר סיני ביד משה פ"],"query":"003026046"}]}