{"query":"009011","verses":[{},{"canonical":"1 Samuel 11:1","passages":["ויעל נחש העמוני ויחן על יבש גלעד ויאמרו כל אנשי יביש אל נחש כרת לנו ברית ונעבדך "],"query":"009011001"},{"canonical":"1 Samuel 11:2","passages":["ויאמר אליהם נחש העמוני בזאת אכרת לכם בנקור לכם כל עין ימין ושמתיה חרפה על כל ישראל "],"query":"009011002"},{"canonical":"1 Samuel 11:3","passages":["ויאמרו אליו זקני יביש הרף לנו שבעת ימים ונשלחה מלאכים בכל גבול ישראל ואם אין מושיע אתנו ויצאנו אליך "],"query":"009011003"},{"canonical":"1 Samuel 11:4","passages":["ויבאו המלאכים גבעת שאול וידברו הדברים באזני העם וישאו כל העם את קולם ויבכו "],"query":"009011004"},{"canonical":"1 Samuel 11:5","passages":["והנה שאול בא אחרי הבקר מן השדה ויאמר שאול מה לעם כי יבכו ויספרו לו את דברי אנשי יביש "],"query":"009011005"},{"canonical":"1 Samuel 11:6","passages":["ותצלח רוח אלהים על שאול כשמעו את הדברים האלה ויחר אפו מאד "],"query":"009011006"},{"canonical":"1 Samuel 11:7","passages":["ויקח צמד בקר וינתחהו וישלח בכל גבול ישראל ביד המלאכים לאמר אשר איננו יצא אחרי שאול ואחר שמואל כה יעשה לבקרו ויפל פחד יהוה על העם ויצאו כאיש אחד "],"query":"009011007"},{"canonical":"1 Samuel 11:8","passages":["ויפקדם בבזק ויהיו בני ישראל שלש מאות אלף ואיש יהודה שלשים אלף "],"query":"009011008"},{"canonical":"1 Samuel 11:9","passages":["ויאמרו למלאכים הבאים כה תאמרון לאיש יביש גלעד מחר תהיה לכם תשועה כחם השמש ויבאו המלאכים ויגידו לאנשי יביש וישמחו "],"query":"009011009"},{"canonical":"1 Samuel 11:10","passages":["ויאמרו אנשי יביש מחר נצא אליכם ועשיתם לנו ככל הטוב בעיניכם  ס "],"query":"009011010"},{"canonical":"1 Samuel 11:11","passages":["ויהי ממחרת וישם שאול את העם שלשה ראשים ויבאו בתוך המחנה באשמרת הבקר ויכו את עמון עד חם היום ויהי הנשארים ויפצו ולא נשארו בם שנים יחד "],"query":"009011011"},{"canonical":"1 Samuel 11:12","passages":["ויאמר העם אל שמואל מי האמר שאול ימלך עלינו תנו האנשים ונמיתם "],"query":"009011012"},{"canonical":"1 Samuel 11:13","passages":["ויאמר שאול לא יומת איש ביום הזה כי היום עשה יהוה תשועה בישראל  ס "],"query":"009011013"},{"canonical":"1 Samuel 11:14","passages":["ויאמר שמואל אל העם לכו ונלכה הגלגל ונחדש שם המלוכה "],"query":"009011014"},{"canonical":"1 Samuel 11:15","passages":["וילכו כל העם הגלגל וימלכו שם את שאול לפני יהוה בגלגל ויזבחו שם זבחים שלמים לפני יהוה וישמח שם שאול וכל אנשי ישראל עד מאד פ"],"query":"009011015"}]}