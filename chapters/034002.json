{"query":"034002","verses":[{},{"canonical":"Nahum 2:1","passages":["הנה על ההרים רגלי מבשר משמיע שלום חגי יהודה חגיך שלמי נדריך כי לא יוסיף עוד לעבר בך בליעל כלה נכרת "],"query":"034002001"},{"canonical":"Nahum 2:2","passages":["עלה מפיץ על פניך נצור מצרה צפה דרך חזק מתנים אמץ כח מאד "],"query":"034002002"},{"canonical":"Nahum 2:3","passages":["כי שב יהוה את גאון יעקב כגאון ישראל כי בקקום בקקים וזמריהם שחתו "],"query":"034002003"},{"canonical":"Nahum 2:4","passages":["מגן גבריהו מאדם אנשי חיל מתלעים באש פלדות הרכב ביום הכינו והברשים הרעלו "],"query":"034002004"},{"canonical":"Nahum 2:5","passages":["בחוצות יתהוללו הרכב ישתקשקון ברחבות מראיהן כלפידם כברקים ירוצצו "],"query":"034002005"},{"canonical":"Nahum 2:6","passages":["יזכר אדיריו יכשלו בהליכתם ימהרו חומתה והכן הסכך "],"query":"034002006"},{"canonical":"Nahum 2:7","passages":["שערי הנהרות נפתחו וההיכל נמוג "],"query":"034002007"},{"canonical":"Nahum 2:8","passages":["והצב גלתה העלתה ואמהתיה מנהגות כקול יונים מתפפת על לבבהן "],"query":"034002008"},{"canonical":"Nahum 2:9","passages":["ונינוה כברכת מים מימי היא והמה נסים עמדו עמדו ואין מפנה "],"query":"034002009"},{"canonical":"Nahum 2:10","passages":["בזו כסף בזו זהב ואין קצה לתכונה כבד מכל כלי חמדה "],"query":"034002010"},{"canonical":"Nahum 2:11","passages":["בוקה ומבוקה ומבלקה ולב נמס ופק ברכים וחלחלה בכל מתנים ופני כלם קבצו פארור "],"query":"034002011"},{"canonical":"Nahum 2:12","passages":["איה מעון אריות ומרעה הוא לכפרים אשר הלך אריה לביא שם גור אריה ואין מחריד "],"query":"034002012"},{"canonical":"Nahum 2:13","passages":["אריה טרף בדי גרותיו ומחנק ללבאתיו וימלא טרף חריו ומענתיו טרפה "],"query":"034002013"},{"canonical":"Nahum 2:14","passages":["הנני אליך נאם יהוה צבאות והבערתי בעשן רכבה וכפיריך תאכל חרב והכרתי מארץ טרפך ולא ישמע עוד קול מלאככה  ס "],"query":"034002014"}]}