{"query":"049002","verses":[{},{"canonical":"Ephesians 2:1","passages":["Καὶ ὑμᾶς ὄντας νεκροὺς τοῖς παραπτώμασιν καὶ ταῖς ἁμαρτίαις  ⸀ὑμῶν,  "],"query":"049002001"},{"canonical":"Ephesians 2:2","passages":["ἐν αἷς ποτε περιεπατήσατε κατὰ τὸν αἰῶνα τοῦ κόσμου τούτου,  κατὰ τὸν ἄρχοντα τῆς ἐξουσίας τοῦ ἀέρος,  τοῦ πνεύματος τοῦ νῦν ἐνεργοῦντος ἐν τοῖς υἱοῖς τῆς ἀπειθείας·  "],"query":"049002002"},{"canonical":"Ephesians 2:3","passages":["ἐν οἷς καὶ ἡμεῖς πάντες ἀνεστράφημέν ποτε ἐν ταῖς ἐπιθυμίαις τῆς σαρκὸς ἡμῶν,  ποιοῦντες τὰ θελήματα τῆς σαρκὸς καὶ τῶν διανοιῶν,  καὶ  ⸀ἤμεθα τέκνα φύσει ὀργῆς ὡς καὶ οἱ λοιποί·  "],"query":"049002003"},{"canonical":"Ephesians 2:4","passages":["ὁ δὲ θεὸς πλούσιος ὢν ἐν ἐλέει,  διὰ τὴν πολλὴν ἀγάπην αὐτοῦ ἣν ἠγάπησεν ἡμᾶς,  "],"query":"049002004"},{"canonical":"Ephesians 2:5","passages":["καὶ ὄντας ἡμᾶς νεκροὺς τοῖς παραπτώμασιν συνεζωοποίησεν τῷ Χριστῷ—  χάριτί ἐστε σεσῳσμένοι—  "],"query":"049002005"},{"canonical":"Ephesians 2:6","passages":["καὶ συνήγειρεν καὶ συνεκάθισεν ἐν τοῖς ἐπουρανίοις ἐν Χριστῷ Ἰησοῦ,  "],"query":"049002006"},{"canonical":"Ephesians 2:7","passages":["ἵνα ἐνδείξηται ἐν τοῖς αἰῶσιν τοῖς ἐπερχομένοις  ⸂τὸ ὑπερβάλλον πλοῦτος⸃  τῆς χάριτος αὐτοῦ ἐν χρηστότητι ἐφ’ ἡμᾶς ἐν Χριστῷ Ἰησοῦ.  "],"query":"049002007"},{"canonical":"Ephesians 2:8","passages":["τῇ γὰρ χάριτί ἐστε σεσῳσμένοι  ⸀διὰ πίστεως·  καὶ τοῦτο οὐκ ἐξ ὑμῶν,  θεοῦ τὸ δῶρον·  "],"query":"049002008"},{"canonical":"Ephesians 2:9","passages":["οὐκ ἐξ ἔργων,  ἵνα μή τις καυχήσηται.  "],"query":"049002009"},{"canonical":"Ephesians 2:10","passages":["αὐτοῦ γάρ ἐσμεν ποίημα,  κτισθέντες ἐν Χριστῷ Ἰησοῦ ἐπὶ ἔργοις ἀγαθοῖς οἷς προητοίμασεν ὁ θεὸς ἵνα ἐν αὐτοῖς περιπατήσωμεν.  "],"query":"049002010"},{"canonical":"Ephesians 2:11","passages":["Διὸ μνημονεύετε ὅτι  ⸂ποτὲ ὑμεῖς⸃  τὰ ἔθνη ἐν σαρκί,  οἱ λεγόμενοι ἀκροβυστία ὑπὸ τῆς λεγομένης περιτομῆς ἐν σαρκὶ χειροποιήτου,  "],"query":"049002011"},{"canonical":"Ephesians 2:12","passages":["ὅτι  ⸀ἦτε τῷ καιρῷ ἐκείνῳ χωρὶς Χριστοῦ,  ἀπηλλοτριωμένοι τῆς πολιτείας τοῦ Ἰσραὴλ καὶ ξένοι τῶν διαθηκῶν τῆς ἐπαγγελίας,  ἐλπίδα μὴ ἔχοντες καὶ ἄθεοι ἐν τῷ κόσμῳ.  "],"query":"049002012"},{"canonical":"Ephesians 2:13","passages":["νυνὶ δὲ ἐν Χριστῷ Ἰησοῦ ὑμεῖς οἵ ποτε ὄντες μακρὰν  ⸂ἐγενήθητε ἐγγὺς⸃  ἐν τῷ αἵματι τοῦ Χριστοῦ.  "],"query":"049002013"},{"canonical":"Ephesians 2:14","passages":["αὐτὸς γάρ ἐστιν ἡ εἰρήνη ἡμῶν,  ὁ ποιήσας τὰ ἀμφότερα ἓν καὶ τὸ μεσότοιχον τοῦ φραγμοῦ λύσας,  τὴν ἔχθραν ἐν τῇ σαρκὶ αὐτοῦ,  "],"query":"049002014"},{"canonical":"Ephesians 2:15","passages":["τὸν νόμον τῶν ἐντολῶν ἐν δόγμασιν καταργήσας,  ἵνα τοὺς δύο κτίσῃ ἐν  ⸀αὑτῷ εἰς ἕνα καινὸν ἄνθρωπον ποιῶν εἰρήνην,  "],"query":"049002015"},{"canonical":"Ephesians 2:16","passages":["καὶ ἀποκαταλλάξῃ τοὺς ἀμφοτέρους ἐν ἑνὶ σώματι τῷ θεῷ διὰ τοῦ σταυροῦ ἀποκτείνας τὴν ἔχθραν ἐν αὐτῷ·  "],"query":"049002016"},{"canonical":"Ephesians 2:17","passages":["καὶ ἐλθὼν εὐηγγελίσατο εἰρήνην ὑμῖν τοῖς μακρὰν καὶ  ⸀εἰρήνην τοῖς ἐγγύς·  "],"query":"049002017"},{"canonical":"Ephesians 2:18","passages":["ὅτι δι’ αὐτοῦ ἔχομεν τὴν προσαγωγὴν οἱ ἀμφότεροι ἐν ἑνὶ πνεύματι πρὸς τὸν πατέρα.  "],"query":"049002018"},{"canonical":"Ephesians 2:19","passages":["ἄρα οὖν οὐκέτι ἐστὲ ξένοι καὶ πάροικοι,  ἀλλὰ  ⸀ἐστὲ συμπολῖται τῶν ἁγίων καὶ οἰκεῖοι τοῦ θεοῦ,  "],"query":"049002019"},{"canonical":"Ephesians 2:20","passages":["ἐποικοδομηθέντες ἐπὶ τῷ θεμελίῳ τῶν ἀποστόλων καὶ προφητῶν,  ὄντος ἀκρογωνιαίου αὐτοῦ  ⸂Χριστοῦ Ἰησοῦ⸃,  "],"query":"049002020"},{"canonical":"Ephesians 2:21","passages":["ἐν ᾧ  ⸀πᾶσα οἰκοδομὴ συναρμολογουμένη αὔξει εἰς ναὸν ἅγιον ἐν κυρίῳ,  "],"query":"049002021"},{"canonical":"Ephesians 2:22","passages":["ἐν ᾧ καὶ ὑμεῖς συνοικοδομεῖσθε εἰς κατοικητήριον τοῦ θεοῦ ἐν πνεύματι.  "],"query":"049002022"}]}