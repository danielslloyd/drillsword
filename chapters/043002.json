{"query":"043002","verses":[{},{"canonical":"John 2:1","passages":["Καὶ τῇ  ⸂ἡμέρᾳ τῇ τρίτῃ⸃  γάμος ἐγένετο ἐν Κανὰ τῆς Γαλιλαίας,  καὶ ἦν ἡ μήτηρ τοῦ Ἰησοῦ ἐκεῖ·  "],"query":"043002001"},{"canonical":"John 2:2","passages":["ἐκλήθη δὲ καὶ ὁ Ἰησοῦς καὶ οἱ μαθηταὶ αὐτοῦ εἰς τὸν γάμον.  "],"query":"043002002"},{"canonical":"John 2:3","passages":["καὶ ὑστερήσαντος οἴνου λέγει ἡ μήτηρ τοῦ Ἰησοῦ πρὸς αὐτόν·  Οἶνον οὐκ ἔχουσιν.  "],"query":"043002003"},{"canonical":"John 2:4","passages":[" ⸀καὶ λέγει αὐτῇ ὁ Ἰησοῦς·  Τί ἐμοὶ καὶ σοί,  γύναι;  οὔπω ἥκει ἡ ὥρα μου.  "],"query":"043002004"},{"canonical":"John 2:5","passages":["λέγει ἡ μήτηρ αὐτοῦ τοῖς διακόνοις·   ⸂Ὅ τι⸃  ἂν λέγῃ ὑμῖν ποιήσατε.  "],"query":"043002005"},{"canonical":"John 2:6","passages":["ἦσαν δὲ ἐκεῖ  ⸂λίθιναι ὑδρίαι⸃  ἓξ  ⸂κατὰ τὸν καθαρισμὸν τῶν Ἰουδαίων κείμεναι⸃,  χωροῦσαι ἀνὰ μετρητὰς δύο ἢ τρεῖς.  "],"query":"043002006"},{"canonical":"John 2:7","passages":["λέγει αὐτοῖς ὁ Ἰησοῦς·  Γεμίσατε τὰς ὑδρίας ὕδατος·  καὶ ἐγέμισαν αὐτὰς ἕως ἄνω.  "],"query":"043002007"},{"canonical":"John 2:8","passages":["καὶ λέγει αὐτοῖς·  Ἀντλήσατε νῦν καὶ φέρετε τῷ ἀρχιτρικλίνῳ·   ⸂οἱ δὲ⸃  ἤνεγκαν.  "],"query":"043002008"},{"canonical":"John 2:9","passages":["ὡς δὲ ἐγεύσατο ὁ ἀρχιτρίκλινος τὸ ὕδωρ οἶνον γεγενημένον,  καὶ οὐκ ᾔδει πόθεν ἐστίν,  οἱ δὲ διάκονοι ᾔδεισαν οἱ ἠντληκότες τὸ ὕδωρ,  φωνεῖ τὸν νυμφίον ὁ ἀρχιτρίκλινος "],"query":"043002009"},{"canonical":"John 2:10","passages":["καὶ λέγει αὐτῷ·  Πᾶς ἄνθρωπος πρῶτον τὸν καλὸν οἶνον τίθησιν,  καὶ ὅταν  ⸀μεθυσθῶσιν τὸν ἐλάσσω·  σὺ τετήρηκας τὸν καλὸν οἶνον ἕως ἄρτι.  "],"query":"043002010"},{"canonical":"John 2:11","passages":["ταύτην  ⸀ἐποίησεν ἀρχὴν τῶν σημείων ὁ Ἰησοῦς ἐν Κανὰ τῆς Γαλιλαίας καὶ ἐφανέρωσεν τὴν δόξαν αὐτοῦ,  καὶ ἐπίστευσαν εἰς αὐτὸν οἱ μαθηταὶ αὐτοῦ.  "],"query":"043002011"},{"canonical":"John 2:12","passages":["Μετὰ τοῦτο κατέβη εἰς Καφαρναοὺμ αὐτὸς καὶ ἡ μήτηρ αὐτοῦ καὶ οἱ  ⸀ἀδελφοὶ καὶ οἱ μαθηταὶ αὐτοῦ,  καὶ ἐκεῖ ἔμειναν οὐ πολλὰς ἡμέρας.  "],"query":"043002012"},{"canonical":"John 2:13","passages":["Καὶ ἐγγὺς ἦν τὸ πάσχα τῶν Ἰουδαίων,  καὶ ἀνέβη εἰς Ἱεροσόλυμα ὁ Ἰησοῦς.  "],"query":"043002013"},{"canonical":"John 2:14","passages":["καὶ εὗρεν ἐν τῷ ἱερῷ τοὺς πωλοῦντας βόας καὶ πρόβατα καὶ περιστερὰς καὶ τοὺς κερματιστὰς καθημένους,  "],"query":"043002014"},{"canonical":"John 2:15","passages":["καὶ ποιήσας φραγέλλιον ἐκ σχοινίων πάντας ἐξέβαλεν ἐκ τοῦ ἱεροῦ τά τε πρόβατα καὶ τοὺς βόας,  καὶ τῶν κολλυβιστῶν ἐξέχεεν  ⸂τὰ κέρματα⸃  καὶ τὰς τραπέζας  ⸀ἀνέστρεψεν,  "],"query":"043002015"},{"canonical":"John 2:16","passages":["καὶ τοῖς τὰς περιστερὰς πωλοῦσιν εἶπεν·  Ἄρατε ταῦτα ἐντεῦθεν,  μὴ ποιεῖτε τὸν οἶκον τοῦ πατρός μου οἶκον ἐμπορίου.  "],"query":"043002016"},{"canonical":"John 2:17","passages":[" ⸀ἐμνήσθησαν οἱ μαθηταὶ αὐτοῦ ὅτι γεγραμμένον ἐστίν·  Ὁ ζῆλος τοῦ οἴκου σου καταφάγεταί με.  "],"query":"043002017"},{"canonical":"John 2:18","passages":["ἀπεκρίθησαν οὖν οἱ Ἰουδαῖοι καὶ εἶπαν αὐτῷ·  Τί σημεῖον δεικνύεις ἡμῖν,  ὅτι ταῦτα ποιεῖς;  "],"query":"043002018"},{"canonical":"John 2:19","passages":["ἀπεκρίθη Ἰησοῦς καὶ εἶπεν αὐτοῖς·  Λύσατε τὸν ναὸν τοῦτον καὶ ἐν τρισὶν ἡμέραις ἐγερῶ αὐτόν.  "],"query":"043002019"},{"canonical":"John 2:20","passages":["εἶπαν οὖν οἱ Ἰουδαῖοι·  Τεσσεράκοντα καὶ ἓξ ἔτεσιν οἰκοδομήθη ὁ ναὸς οὗτος,  καὶ σὺ ἐν τρισὶν ἡμέραις ἐγερεῖς αὐτόν;  "],"query":"043002020"},{"canonical":"John 2:21","passages":["ἐκεῖνος δὲ ἔλεγεν περὶ τοῦ ναοῦ τοῦ σώματος αὐτοῦ.  "],"query":"043002021"},{"canonical":"John 2:22","passages":["ὅτε οὖν ἠγέρθη ἐκ νεκρῶν,  ἐμνήσθησαν οἱ μαθηταὶ αὐτοῦ ὅτι τοῦτο ἔλεγεν,  καὶ ἐπίστευσαν τῇ γραφῇ καὶ τῷ λόγῳ  ⸀ὃν εἶπεν ὁ Ἰησοῦς.  "],"query":"043002022"},{"canonical":"John 2:23","passages":["Ὡς δὲ ἦν ἐν τοῖς Ἱεροσολύμοις ἐν τῷ πάσχα ἐν τῇ ἑορτῇ,  πολλοὶ ἐπίστευσαν εἰς τὸ ὄνομα αὐτοῦ,  θεωροῦντες αὐτοῦ τὰ σημεῖα ἃ ἐποίει·  "],"query":"043002023"},{"canonical":"John 2:24","passages":["αὐτὸς  ⸀δὲ Ἰησοῦς οὐκ ἐπίστευεν  ⸀αὑτὸν αὐτοῖς διὰ τὸ αὐτὸν γινώσκειν πάντας "],"query":"043002024"},{"canonical":"John 2:25","passages":["καὶ ὅτι οὐ χρείαν εἶχεν ἵνα τις μαρτυρήσῃ περὶ τοῦ ἀνθρώπου,  αὐτὸς γὰρ ἐγίνωσκεν τί ἦν ἐν τῷ ἀνθρώπῳ.  "],"query":"043002025"}]}