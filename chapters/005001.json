{"query":"005001","verses":[{},{"canonical":"Deuteronomy 1:1","passages":["אלה הדברים אשר דבר משה אל כל ישראל בעבר הירדן במדבר בערבה מול סוף בין פארן ובין תפל ולבן וחצרת ודי זהב "],"query":"005001001"},{"canonical":"Deuteronomy 1:2","passages":["אחד עשר יום מחרב דרך הר שעיר עד קדש ברנע "],"query":"005001002"},{"canonical":"Deuteronomy 1:3","passages":["ויהי בארבעים שנה בעשתי עשר חדש באחד לחדש דבר משה אל בני ישראל ככל אשר צוה יהוה אתו אלהם "],"query":"005001003"},{"canonical":"Deuteronomy 1:4","passages":["אחרי הכתו את סיחן מלך האמרי אשר יושב בחשבון ואת עוג מלך הבשן אשר יושב בעשתרת באדרעי "],"query":"005001004"},{"canonical":"Deuteronomy 1:5","passages":["בעבר הירדן בארץ מואב הואיל משה באר את התורה הזאת לאמר "],"query":"005001005"},{"canonical":"Deuteronomy 1:6","passages":["יהוה אלהינו דבר אלינו בחרב לאמר רב לכם שבת בהר הזה "],"query":"005001006"},{"canonical":"Deuteronomy 1:7","passages":["פנו וסעו לכם ובאו הר האמרי ואל כל שכניו בערבה בהר ובשפלה ובנגב ובחוף הים ארץ הכנעני והלבנון עד הנהר הגדל נהר פרת "],"query":"005001007"},{"canonical":"Deuteronomy 1:8","passages":["ראה נתתי לפניכם את הארץ באו ורשו את הארץ אשר נשבע יהוה לאבתיכם לאברהם ליצחק וליעקב לתת להם ולזרעם אחריהם "],"query":"005001008"},{"canonical":"Deuteronomy 1:9","passages":["ואמר אלכם בעת ההוא לאמר לא אוכל לבדי שאת אתכם "],"query":"005001009"},{"canonical":"Deuteronomy 1:10","passages":["יהוה אלהיכם הרבה אתכם והנכם היום ככוכבי השמים לרב "],"query":"005001010"},{"canonical":"Deuteronomy 1:11","passages":["יהוה אלהי אבותכם יסף עליכם ככם אלף פעמים ויברך אתכם כאשר דבר לכם "],"query":"005001011"},{"canonical":"Deuteronomy 1:12","passages":["איכה אשא לבדי טרחכם ומשאכם וריבכם "],"query":"005001012"},{"canonical":"Deuteronomy 1:13","passages":["הבו לכם אנשים חכמים ונבנים וידעים לשבטיכם ואשימם בראשיכם "],"query":"005001013"},{"canonical":"Deuteronomy 1:14","passages":["ותענו אתי ותאמרו טוב הדבר אשר דברת לעשות "],"query":"005001014"},{"canonical":"Deuteronomy 1:15","passages":["ואקח את ראשי שבטיכם אנשים חכמים וידעים ואתן אתם ראשים עליכם שרי אלפים ושרי מאות ושרי חמשים ושרי עשרת ושטרים לשבטיכם "],"query":"005001015"},{"canonical":"Deuteronomy 1:16","passages":["ואצוה את שפטיכם בעת ההוא לאמר שמע בין אחיכם ושפטתם צדק בין איש ובין אחיו ובין גרו "],"query":"005001016"},{"canonical":"Deuteronomy 1:17","passages":["לא תכירו פנים במשפט כקטן כגדל תשמעון לא תגורו מפני איש כי המשפט לאלהים הוא והדבר אשר יקשה מכם תקרבון אלי ושמעתיו "],"query":"005001017"},{"canonical":"Deuteronomy 1:18","passages":["ואצוה אתכם בעת ההוא את כל הדברים אשר תעשון "],"query":"005001018"},{"canonical":"Deuteronomy 1:19","passages":["ונסע מחרב ונלך את כל המדבר הגדול והנורא ההוא אשר ראיתם דרך הר ה͏אמרי כאשר צוה יהוה אלהינו אתנו ונבא עד קדש ברנע "],"query":"005001019"},{"canonical":"Deuteronomy 1:20","passages":["ואמר אלכם באתם עד הר האמרי אשר יהוה אלהינו נתן לנו "],"query":"005001020"},{"canonical":"Deuteronomy 1:21","passages":["ראה נתן יהוה אלהיך לפניך את הארץ עלה רש כאשר דבר יהוה אלהי אבתיך לך אל תירא ואל תחת "],"query":"005001021"},{"canonical":"Deuteronomy 1:22","passages":["ותקרבון אלי כלכם ותאמרו נשלחה אנשים לפנינו ויחפרו לנו את הארץ וישבו אתנו דבר את הדרך אשר נעלה בה ואת הערים אשר נבא אליהן "],"query":"005001022"},{"canonical":"Deuteronomy 1:23","passages":["וייטב בעיני הדבר ואקח מכם שנים עשר אנשים איש אחד לשבט "],"query":"005001023"},{"canonical":"Deuteronomy 1:24","passages":["ויפנו ויעלו ההרה ויבאו עד נחל אשכל וירגלו אתה "],"query":"005001024"},{"canonical":"Deuteronomy 1:25","passages":["ויקחו בידם מפרי הארץ ויורדו אלינו וישבו אתנו דבר ויאמרו טובה הארץ אשר יהוה אלהינו נתן לנו "],"query":"005001025"},{"canonical":"Deuteronomy 1:26","passages":["ולא אביתם לעלת ותמרו את פי יהוה אלהיכם "],"query":"005001026"},{"canonical":"Deuteronomy 1:27","passages":["ותרגנו באהליכם ותאמרו בשנאת יהוה אתנו הוציאנו מארץ מצרים לתת אתנו ביד האמרי להשמידנו "],"query":"005001027"},{"canonical":"Deuteronomy 1:28","passages":["אנה אנחנו עלים אחינו המסו את לבבנו לאמר עם גדול ורם ממנו ערים גדלת ובצורת בשמים וגם בני ענקים ראינו שם "],"query":"005001028"},{"canonical":"Deuteronomy 1:29","passages":["ואמר אלכם לא ת͏ערצון ולא תיראון מהם "],"query":"005001029"},{"canonical":"Deuteronomy 1:30","passages":["יהוה אלהיכם ההלך לפניכם הוא ילחם לכם ככל אשר עשה אתכם במצרים לעיניכם "],"query":"005001030"},{"canonical":"Deuteronomy 1:31","passages":["ובמדבר אשר ראית אשר נשאך יהוה אלהיך כאשר ישא איש את בנו בכל הדרך אשר הלכתם עד באכם עד המקום הזה "],"query":"005001031"},{"canonical":"Deuteronomy 1:32","passages":["ובדבר הזה אינכם מאמינם ביהוה אלהיכם "],"query":"005001032"},{"canonical":"Deuteronomy 1:33","passages":["ההלך לפניכם בדרך לתור לכם מקום ל͏חנתכם באש לילה לראתכם בדרך אשר תלכו בה ובענן יומם "],"query":"005001033"},{"canonical":"Deuteronomy 1:34","passages":["וישמע יהוה את קול דבריכם ויקצף וישבע לאמר "],"query":"005001034"},{"canonical":"Deuteronomy 1:35","passages":["אם יראה איש באנשים האלה הדור הרע הזה את הארץ הטובה אשר נשבעתי לתת לאבתיכם "],"query":"005001035"},{"canonical":"Deuteronomy 1:36","passages":["זולתי כלב בן יפנה הוא יראנה ולו אתן את הארץ אשר דרך בה ולבניו יען אשר מלא אחרי יהוה "],"query":"005001036"},{"canonical":"Deuteronomy 1:37","passages":["גם בי התאנף יהוה בגללכם לאמר גם אתה לא תבא שם "],"query":"005001037"},{"canonical":"Deuteronomy 1:38","passages":["יהושע בן נון העמד לפניך הוא יבא שמה אתו חזק כי הוא ינחלנה את ישראל "],"query":"005001038"},{"canonical":"Deuteronomy 1:39","passages":["וטפכם אשר אמרתם לבז יהיה ובניכם אשר לא ידעו היום טוב ורע המה יבאו שמה ולהם אתננה והם יירשוה "],"query":"005001039"},{"canonical":"Deuteronomy 1:40","passages":["ואתם פנו לכם וסעו המדברה דרך ים סוף "],"query":"005001040"},{"canonical":"Deuteronomy 1:41","passages":["ותענו ותאמרו אלי חטאנו ליהוה אנחנו נעלה ונלחמנו ככל אשר צונו יהוה אלהינו ותחגרו איש את כלי מלחמתו ותהינו לעלת ההרה "],"query":"005001041"},{"canonical":"Deuteronomy 1:42","passages":["ויאמר יהוה אלי אמר להם לא ת͏עלו ולא תלחמו כי אינני בקרבכם ולא תנגפו לפני איביכם "],"query":"005001042"},{"canonical":"Deuteronomy 1:43","passages":["ואדבר אליכם ולא שמעתם ותמרו את פי יהוה ותזדו ותעלו ההרה "],"query":"005001043"},{"canonical":"Deuteronomy 1:44","passages":["ויצא האמרי הישב בהר ההוא לקראתכם וירדפו אתכם כאשר תעשינה הדברים ו͏יכתו אתכם בשעיר עד חרמה "],"query":"005001044"},{"canonical":"Deuteronomy 1:45","passages":["ותשבו ותבכו לפני יהוה ולא שמע יהוה בקלכם ולא האזין אליכם "],"query":"005001045"},{"canonical":"Deuteronomy 1:46","passages":["ותשבו בקדש ימים רבים כימים אשר ישבתם "],"query":"005001046"}]}