{"query":"026012","verses":[{},{"canonical":"Ezekiel 12:1","passages":["ויהי דבר יהוה אלי לאמר "],"query":"026012001"},{"canonical":"Ezekiel 12:2","passages":["בן אדם בתוך בית המרי אתה ישב אשר עינים להם לראות ולא ראו אזנים להם לשמע ולא שמעו כי בית מרי הם "],"query":"026012002"},{"canonical":"Ezekiel 12:3","passages":["ואתה בן אדם עשה לך כלי גולה וגלה יומם לעיניהם וגלית ממקומך אל מקום אחר לעיניהם אולי יראו כי בית מרי המה "],"query":"026012003"},{"canonical":"Ezekiel 12:4","passages":["והוצאת כליך ככלי גולה יומם לעיניהם ואתה תצא בערב לעיניהם כמוצאי גולה "],"query":"026012004"},{"canonical":"Ezekiel 12:5","passages":["לעיניהם חתר לך בקיר והוצאת בו "],"query":"026012005"},{"canonical":"Ezekiel 12:6","passages":["לעיניהם על כתף תשא בעלטה תוציא פניך תכסה ולא תראה את הארץ כי מופת נתתיך לבית ישראל "],"query":"026012006"},{"canonical":"Ezekiel 12:7","passages":["ואעש כן כאשר צויתי כלי הוצאתי ככלי גולה יומם ובערב חתרתי לי בקיר ביד בעלטה הוצאתי על כתף נשאתי לעיניהם פ"],"query":"026012007"},{"canonical":"Ezekiel 12:8","passages":["ויהי דבר יהוה אלי בבקר לאמר "],"query":"026012008"},{"canonical":"Ezekiel 12:9","passages":["בן אדם הלא אמרו אליך בית ישראל בית המרי מה אתה עשה "],"query":"026012009"},{"canonical":"Ezekiel 12:10","passages":["אמר אליהם כה אמר אדני יהוה הנשיא המשא הזה בירושלם וכל בית ישראל אשר המה בתוכם "],"query":"026012010"},{"canonical":"Ezekiel 12:11","passages":["אמר אני מופתכם כאשר עשיתי כן יעשה להם בגולה בשבי ילכו "],"query":"026012011"},{"canonical":"Ezekiel 12:12","passages":["והנשיא אשר בתוכם אל כתף ישא בעלטה ויצא בקיר יחתרו להוציא בו פניו יכסה יען אשר לא יראה לעין הוא את הארץ "],"query":"026012012"},{"canonical":"Ezekiel 12:13","passages":["ופרשתי את רשתי עליו ונתפש במצודתי והבאתי אתו בבלה ארץ כשדים ואותה לא יראה ושם ימות "],"query":"026012013"},{"canonical":"Ezekiel 12:14","passages":["וכל אשר סביבתיו עזרו וכל אגפיו אזרה לכל רוח וחרב אריק אחריהם "],"query":"026012014"},{"canonical":"Ezekiel 12:15","passages":["וידעו כי אני יהוה בהפיצי אותם בגוים וזריתי אותם בארצות "],"query":"026012015"},{"canonical":"Ezekiel 12:16","passages":["והותרתי מהם אנשי מספר מחרב מרעב ומדבר למען יספרו את כל תועבותיהם בגוים אשר באו שם וידעו כי אני יהוה פ"],"query":"026012016"},{"canonical":"Ezekiel 12:17","passages":["ויהי דבר יהוה אלי לאמר "],"query":"026012017"},{"canonical":"Ezekiel 12:18","passages":["בן אדם לחמך ברעש תאכל ומימיך ברגזה ובדאגה תשתה "],"query":"026012018"},{"canonical":"Ezekiel 12:19","passages":["ואמרת אל עם הארץ כה אמר אדני יהוה ליושבי ירושלם אל אדמת ישראל לחמם בדאגה יאכלו ומימיהם בשממון ישתו למען תשם ארצה ממלאה מחמס כל הישבים בה "],"query":"026012019"},{"canonical":"Ezekiel 12:20","passages":["והערים הנושבות תחרבנה והארץ שממה תהיה וידעתם כי אני יהוה פ"],"query":"026012020"},{"canonical":"Ezekiel 12:21","passages":["ויהי דבר יהוה אלי לאמר "],"query":"026012021"},{"canonical":"Ezekiel 12:22","passages":["בן אדם מה המשל הזה לכם על אדמת ישראל לאמר יארכו הימים ואבד כל חזון "],"query":"026012022"},{"canonical":"Ezekiel 12:23","passages":["לכן אמר אליהם כה אמר אדני יהוה השבתי את המשל הזה ולא ימשלו אתו עוד בישראל כי אם דבר אליהם קרבו הימים ודבר כל חזון "],"query":"026012023"},{"canonical":"Ezekiel 12:24","passages":["כי לא יהיה עוד כל חזון שוא ומקסם חלק בתוך בית ישראל "],"query":"026012024"},{"canonical":"Ezekiel 12:25","passages":["כי אני יהוה אדבר את אשר אדבר דבר ויעשה לא תמשך עוד כי בימיכם בית המרי אדבר דבר ועשיתיו נאם אדני יהוה פ"],"query":"026012025"},{"canonical":"Ezekiel 12:26","passages":["ויהי דבר יהוה אלי לאמר "],"query":"026012026"},{"canonical":"Ezekiel 12:27","passages":["בן אדם הנה בית ישראל אמרים החזון אשר הוא חזה לימים רבים ולעתים רחוקות הוא נבא "],"query":"026012027"},{"canonical":"Ezekiel 12:28","passages":["לכן אמר אליהם כה אמר אדני יהוה לא תמשך עוד כל דברי אשר אדבר דבר ויעשה נאם אדני יהוה  ס "],"query":"026012028"}]}