{"query":"064001","verses":[{},{"canonical":"3 John 1:1","passages":["Ὁ πρεσβύτερος Γαΐῳ τῷ ἀγαπητῷ,  ὃν ἐγὼ ἀγαπῶ ἐν ἀληθείᾳ.  "],"query":"064001001"},{"canonical":"3 John 1:2","passages":["Ἀγαπητέ,  περὶ πάντων εὔχομαί σε εὐοδοῦσθαι καὶ ὑγιαίνειν,  καθὼς εὐοδοῦταί σου ἡ ψυχή.  "],"query":"064001002"},{"canonical":"3 John 1:3","passages":["ἐχάρην γὰρ λίαν ἐρχομένων ἀδελφῶν καὶ μαρτυρούντων σου τῇ ἀληθείᾳ,  καθὼς σὺ ἐν ἀληθείᾳ περιπατεῖς.  "],"query":"064001003"},{"canonical":"3 John 1:4","passages":["μειζοτέραν τούτων οὐκ ἔχω  ⸀χαράν,  ἵνα ἀκούω τὰ ἐμὰ τέκνα ἐν  ⸀τῇ ἀληθείᾳ περιπατοῦντα.  "],"query":"064001004"},{"canonical":"3 John 1:5","passages":["Ἀγαπητέ,  πιστὸν ποιεῖς ὃ ἐὰν ἐργάσῃ εἰς τοὺς ἀδελφοὺς καὶ  ⸀τοῦτο ξένους,  "],"query":"064001005"},{"canonical":"3 John 1:6","passages":["οἳ ἐμαρτύρησάν σου τῇ ἀγάπῃ ἐνώπιον ἐκκλησίας,  οὓς καλῶς ποιήσεις προπέμψας ἀξίως τοῦ θεοῦ·  "],"query":"064001006"},{"canonical":"3 John 1:7","passages":["ὑπὲρ γὰρ τοῦ ὀνόματος ἐξῆλθον μηδὲν λαμβάνοντες ἀπὸ τῶν  ⸀ἐθνικῶν.  "],"query":"064001007"},{"canonical":"3 John 1:8","passages":["ἡμεῖς οὖν ὀφείλομεν  ⸀ὑπολαμβάνειν τοὺς τοιούτους,  ἵνα συνεργοὶ γινώμεθα τῇ ἀληθείᾳ.  "],"query":"064001008"},{"canonical":"3 John 1:9","passages":["Ἔγραψά  ⸀τι τῇ ἐκκλησίᾳ·  ἀλλ’ ὁ φιλοπρωτεύων αὐτῶν Διοτρέφης οὐκ ἐπιδέχεται ἡμᾶς.  "],"query":"064001009"},{"canonical":"3 John 1:10","passages":["διὰ τοῦτο,  ἐὰν ἔλθω,  ὑπομνήσω αὐτοῦ τὰ ἔργα ἃ ποιεῖ,  λόγοις πονηροῖς φλυαρῶν ἡμᾶς,  καὶ μὴ ἀρκούμενος ἐπὶ τούτοις οὔτε αὐτὸς ἐπιδέχεται τοὺς ἀδελφοὺς καὶ τοὺς βουλομένους κωλύει καὶ ἐκ τῆς ἐκκλησίας ἐκβάλλει.  "],"query":"064001010"},{"canonical":"3 John 1:11","passages":["Ἀγαπητέ,  μὴ μιμοῦ τὸ κακὸν ἀλλὰ τὸ ἀγαθόν.  ὁ ἀγαθοποιῶν ἐκ τοῦ θεοῦ ἐστιν·  ὁ κακοποιῶν οὐχ ἑώρακεν τὸν θεόν.  "],"query":"064001011"},{"canonical":"3 John 1:12","passages":["Δημητρίῳ μεμαρτύρηται ὑπὸ πάντων καὶ ὑπὸ αὐτῆς τῆς ἀληθείας·  καὶ ἡμεῖς δὲ μαρτυροῦμεν,  καὶ  ⸀οἶδας ὅτι ἡ μαρτυρία ἡμῶν ἀληθής ἐστιν.  "],"query":"064001012"},{"canonical":"3 John 1:13","passages":["Πολλὰ εἶχον  ⸂γράψαι σοι⸃,  ἀλλ’ οὐ θέλω διὰ μέλανος καὶ καλάμου σοι  ⸀γράφειν·  "],"query":"064001013"},{"canonical":"3 John 1:14","passages":["ἐλπίζω δὲ εὐθέως  ⸂σε ἰδεῖν⸃,  καὶ στόμα πρὸς στόμα λαλήσομεν.  "],"query":"064001014"},{"canonical":"3 John 1:15","passages":["Εἰρήνη σοι.  ἀσπάζονταί σε οἱ φίλοι.  ἀσπάζου τοὺς φίλους κατ’ ὄνομα.  "],"query":"064001015"}]}