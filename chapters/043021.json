{"query":"043021","verses":[{},{"canonical":"John 21:1","passages":["Μετὰ ταῦτα ἐφανέρωσεν ἑαυτὸν πάλιν  ⸀ὁ Ἰησοῦς τοῖς μαθηταῖς ἐπὶ τῆς θαλάσσης τῆς Τιβεριάδος·  ἐφανέρωσεν δὲ οὕτως.  "],"query":"043021001"},{"canonical":"John 21:2","passages":["ἦσαν ὁμοῦ Σίμων Πέτρος καὶ Θωμᾶς ὁ λεγόμενος Δίδυμος καὶ Ναθαναὴλ ὁ ἀπὸ Κανὰ τῆς Γαλιλαίας καὶ οἱ τοῦ Ζεβεδαίου καὶ ἄλλοι ἐκ τῶν μαθητῶν αὐτοῦ δύο.  "],"query":"043021002"},{"canonical":"John 21:3","passages":["λέγει αὐτοῖς Σίμων Πέτρος·  Ὑπάγω ἁλιεύειν·  λέγουσιν αὐτῷ·  Ἐρχόμεθα καὶ ἡμεῖς σὺν σοί.  ἐξῆλθον καὶ ἐνέβησαν εἰς τὸ  ⸀πλοῖον,  καὶ ἐν ἐκείνῃ τῇ νυκτὶ ἐπίασαν οὐδέν.  "],"query":"043021003"},{"canonical":"John 21:4","passages":["Πρωΐας δὲ ἤδη  ⸀γενομένης  ⸀ἔστη Ἰησοῦς εἰς τὸν αἰγιαλόν·  οὐ μέντοι ᾔδεισαν οἱ μαθηταὶ ὅτι Ἰησοῦς ἐστιν.  "],"query":"043021004"},{"canonical":"John 21:5","passages":["λέγει οὖν αὐτοῖς  ⸀ὁ Ἰησοῦς·  Παιδία,  μή τι προσφάγιον ἔχετε;  ἀπεκρίθησαν αὐτῷ·  Οὔ.  "],"query":"043021005"},{"canonical":"John 21:6","passages":["ὁ δὲ εἶπεν αὐτοῖς·  Βάλετε εἰς τὰ δεξιὰ μέρη τοῦ πλοίου τὸ δίκτυον,  καὶ εὑρήσετε.  ἔβαλον οὖν,  καὶ οὐκέτι αὐτὸ ἑλκύσαι  ⸀ἴσχυον ἀπὸ τοῦ πλήθους τῶν ἰχθύων.  "],"query":"043021006"},{"canonical":"John 21:7","passages":["λέγει οὖν ὁ μαθητὴς ἐκεῖνος ὃν ἠγάπα ὁ Ἰησοῦς τῷ Πέτρῳ·  Ὁ κύριός ἐστιν.  Σίμων οὖν Πέτρος,  ἀκούσας ὅτι ὁ κύριός ἐστιν,  τὸν ἐπενδύτην διεζώσατο,  ἦν γὰρ γυμνός,  καὶ ἔβαλεν ἑαυτὸν εἰς τὴν θάλασσαν·  "],"query":"043021007"},{"canonical":"John 21:8","passages":["οἱ δὲ ἄλλοι μαθηταὶ τῷ πλοιαρίῳ ἦλθον,  οὐ γὰρ ἦσαν μακρὰν ἀπὸ τῆς γῆς ἀλλὰ ὡς ἀπὸ πηχῶν διακοσίων,  σύροντες τὸ δίκτυον τῶν ἰχθύων.  "],"query":"043021008"},{"canonical":"John 21:9","passages":["Ὡς οὖν ἀπέβησαν εἰς τὴν γῆν βλέπουσιν ἀνθρακιὰν κειμένην καὶ ὀψάριον ἐπικείμενον καὶ ἄρτον.  "],"query":"043021009"},{"canonical":"John 21:10","passages":["λέγει αὐτοῖς ὁ Ἰησοῦς·  Ἐνέγκατε ἀπὸ τῶν ὀψαρίων ὧν ἐπιάσατε νῦν.  "],"query":"043021010"},{"canonical":"John 21:11","passages":["ἀνέβη  ⸀οὖν Σίμων Πέτρος καὶ εἵλκυσεν τὸ δίκτυον  ⸂εἰς τὴν γῆν⸃  μεστὸν ἰχθύων μεγάλων ἑκατὸν πεντήκοντα τριῶν·  καὶ τοσούτων ὄντων οὐκ ἐσχίσθη τὸ δίκτυον.  "],"query":"043021011"},{"canonical":"John 21:12","passages":["λέγει αὐτοῖς ὁ Ἰησοῦς·  Δεῦτε ἀριστήσατε.  οὐδεὶς  ⸀δὲ ἐτόλμα τῶν μαθητῶν ἐξετάσαι αὐτόν·  Σὺ τίς εἶ;  εἰδότες ὅτι ὁ κύριός ἐστιν.  "],"query":"043021012"},{"canonical":"John 21:13","passages":[" ⸀ἔρχεται  ⸀ὁ Ἰησοῦς καὶ λαμβάνει τὸν ἄρτον καὶ δίδωσιν αὐτοῖς,  καὶ τὸ ὀψάριον ὁμοίως.  "],"query":"043021013"},{"canonical":"John 21:14","passages":["τοῦτο ἤδη τρίτον ἐφανερώθη  ⸀ὁ Ἰησοῦς τοῖς  ⸀μαθηταῖς ἐγερθεὶς ἐκ νεκρῶν.  "],"query":"043021014"},{"canonical":"John 21:15","passages":["Ὅτε οὖν ἠρίστησαν λέγει τῷ Σίμωνι Πέτρῳ ὁ Ἰησοῦς·  Σίμων  ⸀Ἰωάννου,  ἀγαπᾷς με πλέον τούτων;  λέγει αὐτῷ·  Ναί,  κύριε,  σὺ οἶδας ὅτι φιλῶ σε.  λέγει αὐτῷ·  Βόσκε τὰ ἀρνία μου.  "],"query":"043021015"},{"canonical":"John 21:16","passages":["λέγει αὐτῷ πάλιν δεύτερον·  Σίμων  ⸀Ἰωάννου,  ἀγαπᾷς με;  λέγει αὐτῷ·  Ναί,  κύριε,  σὺ οἶδας ὅτι φιλῶ σε.  λέγει αὐτῷ·  Ποίμαινε τὰ πρόβατά μου.  "],"query":"043021016"},{"canonical":"John 21:17","passages":["λέγει αὐτῷ τὸ τρίτον·  Σίμων  ⸀Ἰωάννου,  φιλεῖς με;  ἐλυπήθη ὁ Πέτρος ὅτι εἶπεν αὐτῷ τὸ τρίτον·  Φιλεῖς με;  καὶ  ⸀εἶπεν αὐτῷ·  Κύριε,   ⸂πάντα σὺ⸃  οἶδας,  σὺ γινώσκεις ὅτι φιλῶ σε.  λέγει αὐτῷ  ⸀ὁ Ἰησοῦς·  Βόσκε τὰ  ⸀πρόβατά μου.  "],"query":"043021017"},{"canonical":"John 21:18","passages":["ἀμὴν ἀμὴν λέγω σοι,  ὅτε ἦς νεώτερος,  ἐζώννυες σεαυτὸν καὶ περιεπάτεις ὅπου ἤθελες·  ὅταν δὲ γηράσῃς,  ἐκτενεῖς τὰς χεῖράς σου,  καὶ ἄλλος  ⸂σε ζώσει⸃  καὶ οἴσει ὅπου οὐ θέλεις.  "],"query":"043021018"},{"canonical":"John 21:19","passages":["τοῦτο δὲ εἶπεν σημαίνων ποίῳ θανάτῳ δοξάσει τὸν θεόν.  καὶ τοῦτο εἰπὼν λέγει αὐτῷ·  Ἀκολούθει μοι.  "],"query":"043021019"},{"canonical":"John 21:20","passages":[" ⸀Ἐπιστραφεὶς ὁ Πέτρος βλέπει τὸν μαθητὴν ὃν ἠγάπα ὁ Ἰησοῦς ἀκολουθοῦντα,  ὃς καὶ ἀνέπεσεν ἐν τῷ δείπνῳ ἐπὶ τὸ στῆθος αὐτοῦ καὶ εἶπεν·  Κύριε,  τίς ἐστιν ὁ παραδιδούς σε;  "],"query":"043021020"},{"canonical":"John 21:21","passages":["τοῦτον  ⸀οὖν ἰδὼν ὁ Πέτρος λέγει τῷ Ἰησοῦ·  Κύριε,  οὗτος δὲ τί;  "],"query":"043021021"},{"canonical":"John 21:22","passages":["λέγει αὐτῷ ὁ Ἰησοῦς·  Ἐὰν αὐτὸν θέλω μένειν ἕως ἔρχομαι,  τί πρὸς σέ;  σύ  ⸂μοι ἀκολούθει⸃.  "],"query":"043021022"},{"canonical":"John 21:23","passages":["ἐξῆλθεν οὖν  ⸂οὗτος ὁ λόγος⸃  εἰς τοὺς ἀδελφοὺς ὅτι ὁ μαθητὴς ἐκεῖνος οὐκ ἀποθνῄσκει.   ⸂οὐκ εἶπεν δὲ⸃  αὐτῷ ὁ Ἰησοῦς ὅτι οὐκ ἀποθνῄσκει ἀλλ’·  Ἐὰν αὐτὸν θέλω μένειν ἕως ἔρχομαι,  τί πρὸς σέ;  "],"query":"043021023"},{"canonical":"John 21:24","passages":["Οὗτός ἐστιν ὁ μαθητὴς ὁ μαρτυρῶν περὶ τούτων καὶ  ⸀ὁ γράψας ταῦτα,  καὶ οἴδαμεν ὅτι ἀληθὴς  ⸂αὐτοῦ ἡ μαρτυρία ἐστίν⸃.  "],"query":"043021024"},{"canonical":"John 21:25","passages":["ἔστιν δὲ καὶ ἄλλα πολλὰ  ⸀ἃ ἐποίησεν ὁ Ἰησοῦς,  ἅτινα ἐὰν γράφηται καθ’ ἕν,  οὐδ’ αὐτὸν οἶμαι τὸν κόσμον  ⸀χωρήσειν τὰ γραφόμενα  ⸀βιβλία.  "],"query":"043021025"}]}