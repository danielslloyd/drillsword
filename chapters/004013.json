{"query":"004013","verses":[{},{"canonical":"Numbers 13:1","passages":["וידבר יהוה אל משה לאמר "],"query":"004013001"},{"canonical":"Numbers 13:2","passages":["שלח לך אנשים ויתרו את ארץ כנען אשר אני נתן לבני ישראל איש אחד איש אחד למטה אבתיו תשלחו כל נשיא בהם "],"query":"004013002"},{"canonical":"Numbers 13:3","passages":["וישלח אתם משה ממדבר פארן על פי יהוה כלם אנשים ראשי בני ישראל המה "],"query":"004013003"},{"canonical":"Numbers 13:4","passages":["ואלה שמותם למטה ראובן שמוע בן זכור "],"query":"004013004"},{"canonical":"Numbers 13:5","passages":["למטה שמעון שפט בן חורי "],"query":"004013005"},{"canonical":"Numbers 13:6","passages":["למטה יהודה כלב בן יפנה "],"query":"004013006"},{"canonical":"Numbers 13:7","passages":["למטה יששכר יגאל בן יוסף "],"query":"004013007"},{"canonical":"Numbers 13:8","passages":["למטה אפרים הושע בן נון "],"query":"004013008"},{"canonical":"Numbers 13:9","passages":["למטה בנימן פלטי בן רפוא "],"query":"004013009"},{"canonical":"Numbers 13:10","passages":["למטה זבולן גדיאל בן סודי "],"query":"004013010"},{"canonical":"Numbers 13:11","passages":["למטה יוסף למטה מנשה גדי בן סוסי "],"query":"004013011"},{"canonical":"Numbers 13:12","passages":["למטה דן עמיאל בן גמלי "],"query":"004013012"},{"canonical":"Numbers 13:13","passages":["למטה אשר סתור בן מיכאל "],"query":"004013013"},{"canonical":"Numbers 13:14","passages":["למטה נפתלי נחבי בן ופסי "],"query":"004013014"},{"canonical":"Numbers 13:15","passages":["למטה גד גאואל בן מכי "],"query":"004013015"},{"canonical":"Numbers 13:16","passages":["אלה שמות האנשים אשר שלח משה לתור את הארץ ויקרא משה להושע בן נון יהושע "],"query":"004013016"},{"canonical":"Numbers 13:17","passages":["וישלח אתם משה לתור את ארץ כנען ויאמר אלהם עלו זה בנגב ועליתם את ההר "],"query":"004013017"},{"canonical":"Numbers 13:18","passages":["וראיתם את הארץ מה הוא ואת העם הישב עליה החזק הוא הרפה המעט הוא אם רב "],"query":"004013018"},{"canonical":"Numbers 13:19","passages":["ומה הארץ אשר הוא ישב בה הטובה הוא אם רעה ומה הערים אשר הוא יושב בהנה הבמחנים אם במבצרים "],"query":"004013019"},{"canonical":"Numbers 13:20","passages":["ומה הארץ השמנה הוא אם רזה היש בה עץ אם אין והתחזקתם ולקחתם מפרי הארץ והימים ימי בכורי ענבים "],"query":"004013020"},{"canonical":"Numbers 13:21","passages":["ויעלו ויתרו את הארץ ממדבר צן עד רחב לבא חמת "],"query":"004013021"},{"canonical":"Numbers 13:22","passages":["ויעלו בנגב ויבא עד חברון ושם אחימן ששי ותלמי ילידי הענק וחברון שבע שנים נבנתה לפני צען מצרים "],"query":"004013022"},{"canonical":"Numbers 13:23","passages":["ויבאו עד נחל אשכל ויכרתו משם זמורה ואשכול ענבים אחד וישאהו במוט בשנים ומן הרמנים ומן התאנים "],"query":"004013023"},{"canonical":"Numbers 13:24","passages":["למקום ההוא קרא נחל אשכול על אדות האשכול אשר כרתו משם בני ישראל "],"query":"004013024"},{"canonical":"Numbers 13:25","passages":["וישבו מתור הארץ מקץ ארבעים יום "],"query":"004013025"},{"canonical":"Numbers 13:26","passages":["וילכו ויבאו אל משה ואל אהרן ואל כל עדת בני ישראל אל מדבר פארן קדשה וישיבו אותם דבר ואת כל העדה ויראום את פרי הארץ "],"query":"004013026"},{"canonical":"Numbers 13:27","passages":["ויספרו לו ויאמרו באנו אל הארץ אשר שלחתנו וגם זבת חלב ודבש הוא וזה פריה "],"query":"004013027"},{"canonical":"Numbers 13:28","passages":["אפס כי עז העם הישב בארץ והערים בצרות גדלת מאד וגם ילדי ה͏ענק ראינו שם "],"query":"004013028"},{"canonical":"Numbers 13:29","passages":["עמלק יושב בארץ הנגב והחתי והיבוסי והאמרי יושב בהר והכנעני ישב על הים ועל יד הירדן "],"query":"004013029"},{"canonical":"Numbers 13:30","passages":["ויהס כלב את העם אל משה ויאמר עלה נעלה וירשנו אתה כי יכול נוכל לה "],"query":"004013030"},{"canonical":"Numbers 13:31","passages":["והאנשים אשר עלו עמו אמרו לא נוכל לעלות אל העם כי חזק הוא ממנו "],"query":"004013031"},{"canonical":"Numbers 13:32","passages":["ויוציאו דבת הארץ אשר תרו אתה אל בני ישראל לאמר הארץ אשר עברנו בה לתור אתה ארץ אכלת יושביה הוא וכל העם אשר ראינו בתוכה אנשי מדות "],"query":"004013032"},{"canonical":"Numbers 13:33","passages":["ושם ראינו את הנפילים בני ענק מן הנפלים ונהי בעינינו כ͏חגבים וכן היינו בעיניהם "],"query":"004013033"}]}