{"query":"001031","verses":[{},{"canonical":"Genesis 31:1","passages":["וישמע את דברי בני לבן לאמר לקח יעקב את כל אשר לאבינו ומאשר לאבינו עשה את כל הכבד הזה "],"query":"001031001"},{"canonical":"Genesis 31:2","passages":["וירא יעקב את פני לבן והנה איננו עמו כתמול שלשום "],"query":"001031002"},{"canonical":"Genesis 31:3","passages":["ויאמר יהוה אל יעקב שוב אל ארץ אבותיך ולמולדתך ואהיה עמך "],"query":"001031003"},{"canonical":"Genesis 31:4","passages":["וישלח יעקב ויקרא לרחל וללאה השדה אל צאנו "],"query":"001031004"},{"canonical":"Genesis 31:5","passages":["ויאמר להן ראה אנכי את פני אביכן כי איננו אלי כתמל שלשם ו͏אלהי אבי היה עמדי "],"query":"001031005"},{"canonical":"Genesis 31:6","passages":["ואתנה ידעתן כי בכל כחי עבדתי את אביכן "],"query":"001031006"},{"canonical":"Genesis 31:7","passages":["ואביכן התל בי והחלף את משכרתי עשרת מנים ולא נתנו אלהים להרע עמדי "],"query":"001031007"},{"canonical":"Genesis 31:8","passages":["אם כה יאמר נקדים יהיה שכרך וילדו כל הצאן נקדים ואם כה יאמר עקדים יהיה שכרך וילדו כל הצאן עקדים "],"query":"001031008"},{"canonical":"Genesis 31:9","passages":["ויצל אלהים את מקנה אביכם ויתן לי "],"query":"001031009"},{"canonical":"Genesis 31:10","passages":["ויהי בעת יחם הצאן ואשא עיני וארא בחלום והנה העתדים העלים על הצאן עקדים נקדים וברדים "],"query":"001031010"},{"canonical":"Genesis 31:11","passages":["ויאמר אלי מלאך האלהים בחלום י͏עקב ואמר הנני "],"query":"001031011"},{"canonical":"Genesis 31:12","passages":["ויאמר שא נא עיניך וראה כל העתדים העלים על הצאן עקדים נקדים וברדים כי ראיתי את כל אשר לבן עשה לך "],"query":"001031012"},{"canonical":"Genesis 31:13","passages":["אנכי האל בית אל אשר משחת שם מצבה אשר נדרת לי שם נדר עתה קום צא מן הארץ הזאת ושוב אל ארץ מולדתך "],"query":"001031013"},{"canonical":"Genesis 31:14","passages":["ותען רחל ולאה ותאמרנה לו העוד לנו חלק ונחלה בבית אבינו "],"query":"001031014"},{"canonical":"Genesis 31:15","passages":["הלוא נכריות נחשבנו לו כי מכרנו ויאכל גם אכול את כספנו "],"query":"001031015"},{"canonical":"Genesis 31:16","passages":["כי כל העשר אשר הציל אלהים מאבינו לנו הוא ולבנינו ועתה כל אשר אמר אלהים אליך עשה "],"query":"001031016"},{"canonical":"Genesis 31:17","passages":["ויקם יעקב וישא את בניו ואת נשיו על הגמלים "],"query":"001031017"},{"canonical":"Genesis 31:18","passages":["וינהג את כל מקנהו ואת כל רכשו אשר רכש מקנה קנינו אשר רכש בפדן ארם לבוא אל יצחק אביו ארצה כנען "],"query":"001031018"},{"canonical":"Genesis 31:19","passages":["ולבן הלך לגזז את צאנו ותגנב רחל את התרפים אשר לאביה "],"query":"001031019"},{"canonical":"Genesis 31:20","passages":["ויגנב יעקב את לב לבן הארמי על בלי הגיד לו כי ברח הוא "],"query":"001031020"},{"canonical":"Genesis 31:21","passages":["ויברח הוא וכל אשר לו ויקם ויעבר את הנהר וישם את פניו הר הגלעד "],"query":"001031021"},{"canonical":"Genesis 31:22","passages":["ויגד ללבן ביום השלישי כי ברח יעקב "],"query":"001031022"},{"canonical":"Genesis 31:23","passages":["ויקח את אחיו עמו וירדף אחריו דרך שבעת ימים וידבק אתו בהר הגלעד "],"query":"001031023"},{"canonical":"Genesis 31:24","passages":["ויבא אלהים אל לבן הארמי בחלם הלילה ויאמר לו השמר לך פן תדבר עם יעקב מטוב עד רע "],"query":"001031024"},{"canonical":"Genesis 31:25","passages":["וישג לבן את יעקב ויעקב תקע את אהלו בהר ולבן תקע את אחיו בהר הגלעד "],"query":"001031025"},{"canonical":"Genesis 31:26","passages":["ויאמר לבן ליעקב מה עשית ותגנב את לבבי ותנהג את בנתי כשביות חרב "],"query":"001031026"},{"canonical":"Genesis 31:27","passages":["למה נחבאת לברח ותגנב אתי ולא הגדת לי ואשלחך בשמחה ובשרים בתף ובכנור "],"query":"001031027"},{"canonical":"Genesis 31:28","passages":["ולא נטשתני לנשק לבני ולבנתי עתה הסכלת עשו "],"query":"001031028"},{"canonical":"Genesis 31:29","passages":["יש לאל ידי לעשות עמכם רע ו͏אלהי אביכם אמש אמר אלי לאמר השמר לך מדבר עם יעקב מטוב עד רע "],"query":"001031029"},{"canonical":"Genesis 31:30","passages":["ועתה הלך הלכת כי נכסף נכספתה לבית אביך למה גנבת את אלהי "],"query":"001031030"},{"canonical":"Genesis 31:31","passages":["ויען יעקב ויאמר ללבן כי יראתי כי אמרתי פן תגזל את בנותיך מעמי "],"query":"001031031"},{"canonical":"Genesis 31:32","passages":["עם אשר תמצא את אלהיך לא יחיה נגד אחינו הכר לך מה עמדי וקח לך ולא ידע יעקב כי רחל גנבתם "],"query":"001031032"},{"canonical":"Genesis 31:33","passages":["ויבא לבן באהל יעקב ובאהל לאה ובאהל שתי האמהת ולא מצא ויצא מאהל לאה ויבא באהל רחל "],"query":"001031033"},{"canonical":"Genesis 31:34","passages":["ורחל לקחה את התרפים ותשמם בכר הגמל ותשב עליהם וימשש לבן את כל האהל ולא מצא "],"query":"001031034"},{"canonical":"Genesis 31:35","passages":["ותאמר אל אביה אל יחר בעיני אדני כי לוא אוכל לקום מפניך כי דרך נשים לי ויחפש ולא מצא את התרפים "],"query":"001031035"},{"canonical":"Genesis 31:36","passages":["ויחר ליעקב וירב בלבן ויען יעקב ויאמר ללבן מה פשעי מה חטאתי כי דלקת אחרי "],"query":"001031036"},{"canonical":"Genesis 31:37","passages":["כי מששת את כל כלי מה מצאת מכל כלי ביתך שים כה נגד אחי ואחיך ויוכיחו בין שנינו "],"query":"001031037"},{"canonical":"Genesis 31:38","passages":["זה עשרים שנה אנכי עמך רחליך ועזיך לא שכלו ואילי צאנך לא אכלתי "],"query":"001031038"},{"canonical":"Genesis 31:39","passages":["טרפה לא הבאתי אליך אנכי אחטנה מידי תבקשנה גנבתי יום וגנבתי לילה "],"query":"001031039"},{"canonical":"Genesis 31:40","passages":["הייתי ביום אכלני חרב וקרח בלילה ותדד שנתי מעיני "],"query":"001031040"},{"canonical":"Genesis 31:41","passages":["זה לי עשרים שנה בביתך עבדתיך ארבע עשרה שנה בשתי בנתיך ושש שנים בצאנך ותחלף את משכרתי עשרת מנים "],"query":"001031041"},{"canonical":"Genesis 31:42","passages":["לולי אלהי אבי אלהי אברהם ופחד יצחק היה לי כי עתה ריקם שלחתני את עניי ואת יגיע כפי ראה אלהים ויוכח אמש "],"query":"001031042"},{"canonical":"Genesis 31:43","passages":["ויען לבן ויאמר אל יעקב הבנות בנתי והבנים בני והצאן צאני וכל אשר אתה ראה לי הוא ולבנתי מה א͏עשה לאלה היום או לבניהן אשר ילדו "],"query":"001031043"},{"canonical":"Genesis 31:44","passages":["ועתה לכה נכרתה ברית אני ואתה והיה לעד ביני ובינך "],"query":"001031044"},{"canonical":"Genesis 31:45","passages":["ויקח יעקב אבן וירימה מצבה "],"query":"001031045"},{"canonical":"Genesis 31:46","passages":["ויאמר יעקב לאחיו לקטו אבנים ויקחו אבנים ויעשו גל ויאכלו שם על הגל "],"query":"001031046"},{"canonical":"Genesis 31:47","passages":["ויקרא לו לבן יגר שהדותא ויעקב קרא לו גלעד "],"query":"001031047"},{"canonical":"Genesis 31:48","passages":["ויאמר לבן הגל הזה עד ביני ובינך היום על כן קרא שמו גלעד "],"query":"001031048"},{"canonical":"Genesis 31:49","passages":["והמצפה אשר אמר יצף יהוה ביני ובינך כי נסתר איש מרעהו "],"query":"001031049"},{"canonical":"Genesis 31:50","passages":["אם תענה את בנתי ואם תקח נשים על בנתי אין איש עמנו ראה אלהים עד ביני ובינך "],"query":"001031050"},{"canonical":"Genesis 31:51","passages":["ויאמר לבן ליעקב הנה הגל הזה והנה המצבה אשר יריתי ביני ובינך "],"query":"001031051"},{"canonical":"Genesis 31:52","passages":["עד הגל הזה ועדה המצבה אם אני לא א͏עבר אליך את הגל הזה ואם אתה לא תעבר אלי את הגל הזה ואת המצבה הזאת לרעה "],"query":"001031052"},{"canonical":"Genesis 31:53","passages":["אלהי אברהם ואלהי נחור ישפטו בינינו אלהי אביהם וישבע יעקב בפחד אביו יצחק "],"query":"001031053"},{"canonical":"Genesis 31:54","passages":["ויזבח יעקב זבח בהר ויקרא לאחיו לאכל לחם ויאכלו לחם וילינו בהר "],"query":"001031054"}]}