{"query":"005034","verses":[{},{"canonical":"Deuteronomy 34:1","passages":["ויעל משה מערבת מואב אל הר נבו ראש הפסגה אשר על פני ירחו ויראהו יהוה את כל הארץ את הגלעד עד דן "],"query":"005034001"},{"canonical":"Deuteronomy 34:2","passages":["ואת כל נפתלי ואת ארץ אפרים ומנשה ואת כל ארץ יהודה עד הים האחרון "],"query":"005034002"},{"canonical":"Deuteronomy 34:3","passages":["ואת הנגב ואת הככר בקעת ירחו עיר התמרים עד צער "],"query":"005034003"},{"canonical":"Deuteronomy 34:4","passages":["ויאמר יהוה אליו זאת הארץ אשר נשבעתי לאברהם ליצחק וליעקב לאמר לזרעך אתננה הראיתיך בעיניך ושמה לא תעבר "],"query":"005034004"},{"canonical":"Deuteronomy 34:5","passages":["וימת שם משה עבד יהוה בארץ מואב על פי יהוה "],"query":"005034005"},{"canonical":"Deuteronomy 34:6","passages":["ויקבר אתו בגי בארץ מואב מול בית פעור ולא ידע איש את קברתו עד היום הזה "],"query":"005034006"},{"canonical":"Deuteronomy 34:7","passages":["ומשה בן מאה ועשרים שנה במתו לא כהתה עינו ולא נס לחה "],"query":"005034007"},{"canonical":"Deuteronomy 34:8","passages":["ויבכו בני ישראל את משה בערבת מואב שלשים יום ויתמו ימי בכי אבל משה "],"query":"005034008"},{"canonical":"Deuteronomy 34:9","passages":["ויהושע בן נון מלא רוח חכמה כי סמך משה את ידיו עליו וישמעו אליו בני ישראל ויעשו כאשר צוה יהוה את משה "],"query":"005034009"},{"canonical":"Deuteronomy 34:10","passages":["ולא קם נביא עוד בישראל כמשה אשר ידעו יהוה פנים אל פנים "],"query":"005034010"},{"canonical":"Deuteronomy 34:11","passages":["לכל האתות והמופתים אשר שלחו יהוה לעשות בארץ מצרים לפרעה ולכל עבדיו ולכל ארצו "],"query":"005034011"},{"canonical":"Deuteronomy 34:12","passages":["ולכל היד החזקה ולכל המורא הגדול אשר עשה משה לעיני כל ישראל "],"query":"005034012"}]}