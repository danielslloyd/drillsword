{"query":"046011","verses":[{},{"canonical":"1 Corinthians 11:1","passages":["μιμηταί μου γίνεσθε,  καθὼς κἀγὼ Χριστοῦ.  "],"query":"046011001"},{"canonical":"1 Corinthians 11:2","passages":["Ἐπαινῶ δὲ  ⸀ὑμᾶς ὅτι πάντα μου μέμνησθε καὶ καθὼς παρέδωκα ὑμῖν τὰς παραδόσεις κατέχετε.  "],"query":"046011002"},{"canonical":"1 Corinthians 11:3","passages":["θέλω δὲ ὑμᾶς εἰδέναι ὅτι παντὸς ἀνδρὸς ἡ κεφαλὴ ὁ Χριστός ἐστιν,  κεφαλὴ δὲ γυναικὸς ὁ ἀνήρ,  κεφαλὴ δὲ  ⸀τοῦ Χριστοῦ ὁ θεός.  "],"query":"046011003"},{"canonical":"1 Corinthians 11:4","passages":["πᾶς ἀνὴρ προσευχόμενος ἢ προφητεύων κατὰ κεφαλῆς ἔχων καταισχύνει τὴν κεφαλὴν αὐτοῦ·  "],"query":"046011004"},{"canonical":"1 Corinthians 11:5","passages":["πᾶσα δὲ γυνὴ προσευχομένη ἢ προφητεύουσα ἀκατακαλύπτῳ τῇ κεφαλῇ καταισχύνει τὴν κεφαλὴν  ⸀αὐτῆς,  ἓν γάρ ἐστιν καὶ τὸ αὐτὸ τῇ ἐξυρημένῃ.  "],"query":"046011005"},{"canonical":"1 Corinthians 11:6","passages":["εἰ γὰρ οὐ κατακαλύπτεται γυνή,  καὶ κειράσθω·  εἰ δὲ αἰσχρὸν γυναικὶ τὸ κείρασθαι ἢ ξυρᾶσθαι,  κατακαλυπτέσθω.  "],"query":"046011006"},{"canonical":"1 Corinthians 11:7","passages":["ἀνὴρ μὲν γὰρ οὐκ ὀφείλει κατακαλύπτεσθαι τὴν κεφαλήν,  εἰκὼν καὶ δόξα θεοῦ ὑπάρχων·   ⸀ἡ γυνὴ δὲ δόξα ἀνδρός ἐστιν.  "],"query":"046011007"},{"canonical":"1 Corinthians 11:8","passages":["οὐ γάρ ἐστιν ἀνὴρ ἐκ γυναικός,  ἀλλὰ γυνὴ ἐξ ἀνδρός·  "],"query":"046011008"},{"canonical":"1 Corinthians 11:9","passages":["καὶ γὰρ οὐκ ἐκτίσθη ἀνὴρ διὰ τὴν γυναῖκα,  ἀλλὰ γυνὴ διὰ τὸν ἄνδρα.  "],"query":"046011009"},{"canonical":"1 Corinthians 11:10","passages":["διὰ τοῦτο ὀφείλει ἡ γυνὴ ἐξουσίαν ἔχειν ἐπὶ τῆς κεφαλῆς διὰ τοὺς ἀγγέλους.  "],"query":"046011010"},{"canonical":"1 Corinthians 11:11","passages":["πλὴν οὔτε  ⸂γυνὴ χωρὶς ἀνδρὸς οὔτε ἀνὴρ χωρὶς γυναικὸς⸃  ἐν κυρίῳ·  "],"query":"046011011"},{"canonical":"1 Corinthians 11:12","passages":["ὥσπερ γὰρ ἡ γυνὴ ἐκ τοῦ ἀνδρός,  οὕτως καὶ ὁ ἀνὴρ διὰ τῆς γυναικός·  τὰ δὲ πάντα ἐκ τοῦ θεοῦ.  "],"query":"046011012"},{"canonical":"1 Corinthians 11:13","passages":["ἐν ὑμῖν αὐτοῖς κρίνατε·  πρέπον ἐστὶν γυναῖκα ἀκατακάλυπτον τῷ θεῷ προσεύχεσθαι;  "],"query":"046011013"},{"canonical":"1 Corinthians 11:14","passages":[" ⸀οὐδὲ  ⸂ἡ φύσις αὐτὴ⸃  διδάσκει ὑμᾶς ὅτι ἀνὴρ μὲν ἐὰν κομᾷ,  ἀτιμία αὐτῷ ἐστιν,  "],"query":"046011014"},{"canonical":"1 Corinthians 11:15","passages":["γυνὴ δὲ ἐὰν κομᾷ,  δόξα αὐτῇ ἐστιν;  ὅτι ἡ κόμη ἀντὶ περιβολαίου  ⸀δέδοται.  "],"query":"046011015"},{"canonical":"1 Corinthians 11:16","passages":["εἰ δέ τις δοκεῖ φιλόνεικος εἶναι,  ἡμεῖς τοιαύτην συνήθειαν οὐκ ἔχομεν,  οὐδὲ αἱ ἐκκλησίαι τοῦ θεοῦ.  "],"query":"046011016"},{"canonical":"1 Corinthians 11:17","passages":["Τοῦτο δὲ  ⸂παραγγέλλων οὐκ ἐπαινῶ⸃  ὅτι οὐκ εἰς τὸ κρεῖσσον ἀλλὰ εἰς τὸ ἧσσον συνέρχεσθε.  "],"query":"046011017"},{"canonical":"1 Corinthians 11:18","passages":["πρῶτον μὲν γὰρ συνερχομένων ὑμῶν ἐν ἐκκλησίᾳ ἀκούω σχίσματα ἐν ὑμῖν ὑπάρχειν,  καὶ μέρος τι πιστεύω.  "],"query":"046011018"},{"canonical":"1 Corinthians 11:19","passages":["δεῖ γὰρ καὶ αἱρέσεις ἐν ὑμῖν εἶναι,  ἵνα  ⸀καὶ οἱ δόκιμοι φανεροὶ γένωνται ἐν ὑμῖν.  "],"query":"046011019"},{"canonical":"1 Corinthians 11:20","passages":["συνερχομένων οὖν ὑμῶν ἐπὶ τὸ αὐτὸ οὐκ ἔστιν κυριακὸν δεῖπνον φαγεῖν,  "],"query":"046011020"},{"canonical":"1 Corinthians 11:21","passages":["ἕκαστος γὰρ τὸ ἴδιον δεῖπνον προλαμβάνει ἐν τῷ φαγεῖν,  καὶ ὃς μὲν πεινᾷ,  ὃς δὲ μεθύει.  "],"query":"046011021"},{"canonical":"1 Corinthians 11:22","passages":["μὴ γὰρ οἰκίας οὐκ ἔχετε εἰς τὸ ἐσθίειν καὶ πίνειν;  ἢ τῆς ἐκκλησίας τοῦ θεοῦ καταφρονεῖτε,  καὶ καταισχύνετε τοὺς μὴ ἔχοντας;  τί  ⸂εἴπω ὑμῖν⸃;  ἐπαινέσω ὑμᾶς;  ἐν τούτῳ οὐκ ἐπαινῶ.  "],"query":"046011022"},{"canonical":"1 Corinthians 11:23","passages":["Ἐγὼ γὰρ παρέλαβον ἀπὸ τοῦ κυρίου,  ὃ καὶ παρέδωκα ὑμῖν,  ὅτι ὁ κύριος Ἰησοῦς ἐν τῇ νυκτὶ ᾗ  ⸀παρεδίδετο ἔλαβεν ἄρτον "],"query":"046011023"},{"canonical":"1 Corinthians 11:24","passages":["καὶ εὐχαριστήσας ἔκλασεν καὶ  ⸀εἶπεν·  Τοῦτό μού ἐστιν τὸ σῶμα τὸ ὑπὲρ  ⸀ὑμῶν·  τοῦτο ποιεῖτε εἰς τὴν ἐμὴν ἀνάμνησιν.  "],"query":"046011024"},{"canonical":"1 Corinthians 11:25","passages":["ὡσαύτως καὶ τὸ ποτήριον μετὰ τὸ δειπνῆσαι,  λέγων·  Τοῦτο τὸ ποτήριον ἡ καινὴ διαθήκη ἐστὶν ἐν τῷ ἐμῷ αἵματι·  τοῦτο ποιεῖτε,  ὁσάκις  ⸀ἐὰν πίνητε,  εἰς τὴν ἐμὴν ἀνάμνησιν.  "],"query":"046011025"},{"canonical":"1 Corinthians 11:26","passages":["ὁσάκις γὰρ  ⸀ἐὰν ἐσθίητε τὸν ἄρτον τοῦτον καὶ τὸ  ⸀ποτήριον πίνητε,  τὸν θάνατον τοῦ κυρίου καταγγέλλετε,  ἄχρι  ⸀οὗ ἔλθῃ.  "],"query":"046011026"},{"canonical":"1 Corinthians 11:27","passages":["Ὥστε ὃς ἂν ἐσθίῃ τὸν  ⸀ἄρτον ἢ πίνῃ τὸ ποτήριον τοῦ κυρίου  ⸀ἀναξίως,  ἔνοχος ἔσται τοῦ σώματος καὶ τοῦ αἵματος τοῦ κυρίου.  "],"query":"046011027"},{"canonical":"1 Corinthians 11:28","passages":["δοκιμαζέτω δὲ ἄνθρωπος ἑαυτόν,  καὶ οὕτως ἐκ τοῦ ἄρτου ἐσθιέτω καὶ ἐκ τοῦ ποτηρίου πινέτω·  "],"query":"046011028"},{"canonical":"1 Corinthians 11:29","passages":["ὁ γὰρ ἐσθίων καὶ  ⸀πίνων κρίμα ἑαυτῷ ἐσθίει καὶ πίνει μὴ διακρίνων τὸ  ⸀σῶμα.  "],"query":"046011029"},{"canonical":"1 Corinthians 11:30","passages":["διὰ τοῦτο ἐν ὑμῖν πολλοὶ ἀσθενεῖς καὶ ἄρρωστοι καὶ κοιμῶνται ἱκανοί.  "],"query":"046011030"},{"canonical":"1 Corinthians 11:31","passages":["εἰ  ⸀δὲ ἑαυτοὺς διεκρίνομεν,  οὐκ ἂν ἐκρινόμεθα·  "],"query":"046011031"},{"canonical":"1 Corinthians 11:32","passages":["κρινόμενοι δὲ  ⸀ὑπὸ κυρίου παιδευόμεθα,  ἵνα μὴ σὺν τῷ κόσμῳ κατακριθῶμεν.  "],"query":"046011032"},{"canonical":"1 Corinthians 11:33","passages":["Ὥστε,  ἀδελφοί μου,  συνερχόμενοι εἰς τὸ φαγεῖν ἀλλήλους ἐκδέχεσθε.  "],"query":"046011033"},{"canonical":"1 Corinthians 11:34","passages":[" ⸀εἴ τις πεινᾷ,  ἐν οἴκῳ ἐσθιέτω,  ἵνα μὴ εἰς κρίμα συνέρχησθε.  Τὰ δὲ λοιπὰ ὡς ἂν ἔλθω διατάξομαι.  "],"query":"046011034"}]}