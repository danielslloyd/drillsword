{"query":"001030","verses":[{},{"canonical":"Genesis 30:1","passages":["ותרא רחל כי לא ילדה ליעקב ותקנא רחל באחתה ותאמר אל יעקב הבה לי בנים ואם אין מתה אנכי "],"query":"001030001"},{"canonical":"Genesis 30:2","passages":["ויחר אף יעקב ברחל ויאמר התחת אלהים אנכי אשר מנע ממך פרי בטן "],"query":"001030002"},{"canonical":"Genesis 30:3","passages":["ותאמר הנה אמתי בלהה בא אליה ותלד על ברכי ואבנה גם אנכי ממנה "],"query":"001030003"},{"canonical":"Genesis 30:4","passages":["ותתן לו את בלהה שפחתה לאשה ויבא אליה יעקב "],"query":"001030004"},{"canonical":"Genesis 30:5","passages":["ותהר בלהה ותלד ליעקב בן "],"query":"001030005"},{"canonical":"Genesis 30:6","passages":["ותאמר רחל דנני אלהים וגם שמע בקלי ויתן לי בן על כן קראה שמו דן "],"query":"001030006"},{"canonical":"Genesis 30:7","passages":["ותהר עוד ותלד בלהה שפחת רחל בן שני ליעקב "],"query":"001030007"},{"canonical":"Genesis 30:8","passages":["ותאמר רחל נפתולי אלהים נפתלתי עם אחתי גם יכלתי ותקרא שמו נפתלי "],"query":"001030008"},{"canonical":"Genesis 30:9","passages":["ותרא לאה כי עמדה מלדת ותקח את זלפה שפחתה ותתן אתה ליעקב לאשה "],"query":"001030009"},{"canonical":"Genesis 30:10","passages":["ותלד זלפה שפחת לאה ליעקב בן "],"query":"001030010"},{"canonical":"Genesis 30:11","passages":["ותאמר לאה גד ותקרא את שמו גד "],"query":"001030011"},{"canonical":"Genesis 30:12","passages":["ותלד זלפה שפחת לאה בן שני ליעקב "],"query":"001030012"},{"canonical":"Genesis 30:13","passages":["ותאמר לאה באשרי כי אשרוני בנות ותקרא את שמו אשר "],"query":"001030013"},{"canonical":"Genesis 30:14","passages":["וילך ראובן בימי קציר חטים וימצא דודאים בשדה ויבא אתם אל לאה אמו ותאמר רחל אל לאה תני נא לי מדודאי בנך "],"query":"001030014"},{"canonical":"Genesis 30:15","passages":["ותאמר לה המעט קחתך את אישי ולקחת גם את דודאי בני ותאמר רחל לכן ישכב עמך הלילה תחת דודאי בנך "],"query":"001030015"},{"canonical":"Genesis 30:16","passages":["ויבא יעקב מן השדה בערב ותצא לאה לקראתו ותאמר אלי תבוא כי שכר שכרתיך בדודאי בני וישכב עמה בלילה הוא "],"query":"001030016"},{"canonical":"Genesis 30:17","passages":["וישמע אלהים אל לאה ותהר ותלד ליעקב בן חמישי "],"query":"001030017"},{"canonical":"Genesis 30:18","passages":["ותאמר לאה נתן אלהים שכרי אשר נתתי שפחתי לאישי ותקרא שמו יששכר "],"query":"001030018"},{"canonical":"Genesis 30:19","passages":["ותהר עוד לאה ותלד בן ששי ליעקב "],"query":"001030019"},{"canonical":"Genesis 30:20","passages":["ותאמר לאה זבדני אלהים אתי זבד טוב הפעם יזבלני אישי כי ילדתי לו ששה בנים ותקרא את שמו זבלון "],"query":"001030020"},{"canonical":"Genesis 30:21","passages":["ואחר ילדה בת ותקרא את שמה דינה "],"query":"001030021"},{"canonical":"Genesis 30:22","passages":["ויזכר אלהים את רחל וישמע אליה אלהים ויפתח את רחמה "],"query":"001030022"},{"canonical":"Genesis 30:23","passages":["ותהר ותלד בן ותאמר אסף אלהים את חרפתי "],"query":"001030023"},{"canonical":"Genesis 30:24","passages":["ותקרא את שמו יוסף לאמר יסף יהוה לי בן אחר "],"query":"001030024"},{"canonical":"Genesis 30:25","passages":["ויהי כאשר ילדה רחל את יוסף ויאמר יעקב אל לבן שלחני ואלכה אל מקומי ולארצי "],"query":"001030025"},{"canonical":"Genesis 30:26","passages":["תנה את נשי ואת ילדי אשר עבדתי אתך בהן ואלכה כי אתה ידעת את עבדתי אשר עבדתיך "],"query":"001030026"},{"canonical":"Genesis 30:27","passages":["ויאמר אליו לבן אם נא מצאתי חן בעיניך נחשתי ויברכני יהוה בגללך "],"query":"001030027"},{"canonical":"Genesis 30:28","passages":["ויאמר נקבה שכרך עלי ואתנה "],"query":"001030028"},{"canonical":"Genesis 30:29","passages":["ויאמר אליו אתה ידעת את אשר עבדתיך ואת אשר היה מקנך אתי "],"query":"001030029"},{"canonical":"Genesis 30:30","passages":["כי מעט אשר היה לך לפני ויפרץ לרב ויברך יהוה אתך לרגלי ועתה מתי א͏עשה גם אנכי לביתי "],"query":"001030030"},{"canonical":"Genesis 30:31","passages":["ויאמר מה אתן לך ויאמר יעקב לא תתן לי מאומה אם ת͏עשה לי הדבר הזה אשובה ארעה צאנך אשמר "],"query":"001030031"},{"canonical":"Genesis 30:32","passages":["א͏עבר בכל צאנך היום הסר משם כל שה נקד וטלוא וכל שה חום בכשבים וטלוא ונקד בעזים והיה שכרי "],"query":"001030032"},{"canonical":"Genesis 30:33","passages":["וענתה בי צדקתי ביום מחר כי תבוא על שכרי לפניך כל אשר איננו נקד וטלוא בעזים וחום בכשבים גנוב הוא אתי "],"query":"001030033"},{"canonical":"Genesis 30:34","passages":["ויאמר לבן הן לו יהי כדברך "],"query":"001030034"},{"canonical":"Genesis 30:35","passages":["ויסר ביום ההוא את התישים העקדים והטלאים ואת כל ה͏עזים הנקדות והטלאת כל אשר לבן בו וכל חום בכשבים ויתן ביד בניו "],"query":"001030035"},{"canonical":"Genesis 30:36","passages":["וישם דרך שלשת ימים בינו ובין יעקב ויעקב רעה את צאן לבן הנותרת "],"query":"001030036"},{"canonical":"Genesis 30:37","passages":["ויקח לו יעקב מקל לבנה לח ולוז וערמון ויפצל בהן פצלות לבנות מחשף הלבן אשר על המקלות "],"query":"001030037"},{"canonical":"Genesis 30:38","passages":["ויצג את המקלות אשר פצל ברהטים בשקתות המים אשר תבאן הצאן לשתות לנכח הצאן ויחמנה בבאן לשתות "],"query":"001030038"},{"canonical":"Genesis 30:39","passages":["ויחמו הצאן אל המקלות ותלדן הצאן עקדים נקדים וטלאים "],"query":"001030039"},{"canonical":"Genesis 30:40","passages":["והכשבים הפריד יעקב ויתן פני הצאן אל עקד וכל חום בצאן לבן וישת לו עדרים לבדו ולא שתם על צאן לבן "],"query":"001030040"},{"canonical":"Genesis 30:41","passages":["והיה בכל יחם הצאן המקשרות ושם יעקב את המקלות לעיני הצאן ברהטים ליחמנה במקלות "],"query":"001030041"},{"canonical":"Genesis 30:42","passages":["ובהעטיף הצאן לא ישים והיה העטפים ללבן והקשרים ליעקב "],"query":"001030042"},{"canonical":"Genesis 30:43","passages":["ויפרץ האיש מאד מאד ו͏יהי לו צאן רבות ושפחות ועבדים וגמלים וחמרים "],"query":"001030043"}]}