{"query":"020019","verses":[{},{"canonical":"Proverbs 19:1","passages":["טוב רש הולך בתמו מעקש שפתיו והוא כסיל "],"query":"020019001"},{"canonical":"Proverbs 19:2","passages":["גם בלא דעת נפש לא טוב ואץ ברגלים חוטא "],"query":"020019002"},{"canonical":"Proverbs 19:3","passages":["אולת אדם תסלף דרכו ועל יהוה יזעף לבו "],"query":"020019003"},{"canonical":"Proverbs 19:4","passages":["הון יסיף רעים רבים ודל מרעהו יפרד "],"query":"020019004"},{"canonical":"Proverbs 19:5","passages":["עד שקרים לא ינקה ויפיח כזבים לא ימלט "],"query":"020019005"},{"canonical":"Proverbs 19:6","passages":["רבים יחלו פני נדיב וכל הרע לאיש מתן "],"query":"020019006"},{"canonical":"Proverbs 19:7","passages":["כל אחי רש שנאהו אף כי מרעהו רחקו ממנו מרדף אמרים לו המה "],"query":"020019007"},{"canonical":"Proverbs 19:8","passages":["קנה לב אהב נפשו שמר תבונה למצא טוב "],"query":"020019008"},{"canonical":"Proverbs 19:9","passages":["עד שקרים לא ינקה ויפיח כזבים יאבד פ"],"query":"020019009"},{"canonical":"Proverbs 19:10","passages":["לא נאוה לכסיל תענוג אף כי לעבד משל בשרים "],"query":"020019010"},{"canonical":"Proverbs 19:11","passages":["שכל אדם האריך אפו ותפארתו עבר על פשע "],"query":"020019011"},{"canonical":"Proverbs 19:12","passages":["נהם ככפיר זעף מלך וכטל על עשב רצונו "],"query":"020019012"},{"canonical":"Proverbs 19:13","passages":["הות לאביו בן כסיל ודלף טרד מדיני אשה "],"query":"020019013"},{"canonical":"Proverbs 19:14","passages":["בית והון נחלת אבות ומיהוה אשה משכלת "],"query":"020019014"},{"canonical":"Proverbs 19:15","passages":["עצלה תפיל תרדמה ונפש רמיה תרעב "],"query":"020019015"},{"canonical":"Proverbs 19:16","passages":["שמר מצוה שמר נפשו בוזה דרכיו ימות "],"query":"020019016"},{"canonical":"Proverbs 19:17","passages":["מלוה יהוה חונן דל וגמלו ישלם לו "],"query":"020019017"},{"canonical":"Proverbs 19:18","passages":["יסר בנך כי יש תקוה ואל המיתו אל תשא נפשך "],"query":"020019018"},{"canonical":"Proverbs 19:19","passages":["גדל חמה נשא ענש כי אם תציל ועוד תוסף "],"query":"020019019"},{"canonical":"Proverbs 19:20","passages":["שמע עצה וקבל מוסר למען תחכם באחריתך "],"query":"020019020"},{"canonical":"Proverbs 19:21","passages":["רבות מחשבות בלב איש ועצת יהוה היא תקום "],"query":"020019021"},{"canonical":"Proverbs 19:22","passages":["תאות אדם חסדו וטוב רש מאיש כזב "],"query":"020019022"},{"canonical":"Proverbs 19:23","passages":["יראת יהוה לחיים ושבע ילין בל יפקד רע "],"query":"020019023"},{"canonical":"Proverbs 19:24","passages":["טמן עצל ידו בצלחת גם אל פיהו לא ישיבנה "],"query":"020019024"},{"canonical":"Proverbs 19:25","passages":["לץ תכה ופתי יערם והוכיח לנבון יבין דעת "],"query":"020019025"},{"canonical":"Proverbs 19:26","passages":["משדד אב יבריח אם בן מביש ומחפיר "],"query":"020019026"},{"canonical":"Proverbs 19:27","passages":["חדל בני לשמע מוסר לשגות מאמרי דעת "],"query":"020019027"},{"canonical":"Proverbs 19:28","passages":["עד בליעל יליץ משפט ופי רשעים יבלע און "],"query":"020019028"},{"canonical":"Proverbs 19:29","passages":["נכונו ללצים שפטים ומהלמות לגו כסילים "],"query":"020019029"}]}