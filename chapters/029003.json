{
    "query": "029003",
    "verses": [{}, {
        "canonical": "Joel 3:1",
        "passages": ["כי הנה בימים ההמה ובעת ההיא אשר אשיב את שבות יהודה וירושל͏ם "],
        "query": "029003001"
    }, {
        "canonical": "Joel 3:2",
        "passages": ["וקבצתי את כל הגוים והורדתים אל עמק יהושפט ונשפטתי עמם שם על עמי ונחלתי ישראל אשר פזרו בגוים ואת ארצי חלקו "],
        "query": "029003002"
    }, {
        "canonical": "Joel 3:3",
        "passages": ["ואל עמי ידו גורל ויתנו הילד בזונה והילדה מכרו ביין וישתו "],
        "query": "029003003"
    }, {
        "canonical": "Joel 3:4",
        "passages": ["וגם מה אתם לי צר וצידון וכל גלילות פלשת הגמול אתם משלמים עלי ואם גמלים אתם עלי קל מהרה אשיב גמלכם בראשכם "],
        "query": "029003004"
    }, {
        "canonical": "Joel 3:5",
        "passages": ["אשר כספי וזהבי לקחתם ומחמדי הטבים הבאתם להיכליכם "],
        "query": "029003005"
    }, {
        "canonical": "Joel 3:6",
        "passages": ["ובני יהודה ובני ירושלם מכרתם לבני היונים למען הרחיקם מעל גבולם "],
        "query": "029003006"
    }, {
        "canonical": "Joel 3:7",
        "passages": ["הנני מעירם מן המקום אשר מכרתם אתם שמה והשבתי גמלכם בראשכם "],
        "query": "029003007"
    }, {
        "canonical": "Joel 3:8",
        "passages": ["ומכרתי את בניכם ואת בנותיכם ביד בני יהודה ומכרום לשבאים אל גוי רחוק כי יהוה דבר  ס "],
        "query": "029003008"
    }, {
        "canonical": "Joel 3:9",
        "passages": ["קראו זאת בגוים קדשו מלחמה העירו הגבורים יגשו יעלו כל אנשי המלחמה "],
        "query": "029003009"
    }, {
        "canonical": "Joel 3:10",
        "passages": ["כתו אתיכם לחרבות ומזמרתיכם לרמחים החלש יאמר גבור אני "],
        "query": "029003010"
    }, {
        "canonical": "Joel 3:11",
        "passages": ["עושו ובאו כל הגוים מסביב ונקבצו שמה הנחת יהוה גבוריך "],
        "query": "029003011"
    }, {
        "canonical": "Joel 3:12",
        "passages": ["יעורו ויעלו הגוים אל עמק יהושפט כי שם אשב לשפט את כל הגוים מסביב "],
        "query": "029003012"
    }, {
        "canonical": "Joel 3:13",
        "passages": ["שלחו מגל כי בשל קציר באו רדו כי מלאה גת השיקו היקבים כי רבה רעתם "],
        "query": "029003013"
    }, {
        "canonical": "Joel 3:14",
        "passages": ["המונים המונים בעמק החרוץ כי קרוב יום יהוה בעמק החרוץ "],
        "query": "029003014"
    }, {
        "canonical": "Joel 3:15",
        "passages": ["שמש וירח קדרו וכוכבים אספו נגהם "],
        "query": "029003015"
    }, {
        "canonical": "Joel 3:16",
        "passages": ["ויהוה מציון ישאג ומירושלם יתן קולו ורעשו שמים וארץ ויהוה מחסה לעמו ומעוז לבני ישראל "],
        "query": "029003016"
    }, {
        "canonical": "Joel 3:17",
        "passages": ["וידעתם כי אני יהוה אלהיכם שכן בציון הר קדשי והיתה ירושלם קדש וזרים לא יעברו בה עוד  ס "],
        "query": "029003017"
    }, {
        "canonical": "Joel 3:18",
        "passages": ["והיה ביום ההוא יטפו ההרים עסיס והגבעות תלכנה חלב וכל אפיקי יהודה ילכו מים ומעין מבית יהוה יצא והשקה את נחל השטים "],
        "query": "029003018"
    }, {
        "canonical": "Joel 3:19",
        "passages": ["מצרים לשממה תהיה ואדום למדבר שממה תהיה מחמס בני יהודה אשר שפכו דם נקיא בארצם "],
        "query": "029003019"
    }, {
        "canonical": "Joel 3:20",
        "passages": ["ויהודה לעולם תשב וירושל͏ם לדור ודור "],
        "query": "029003020"
    }, {
        "canonical": "Joel 3:21",
        "passages": ["ונקיתי דמם לא נקיתי ויהוה שכן בציון "],
        "query": "029003021"
    }]
}