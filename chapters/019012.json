{"query":"019012","verses":[{},{"canonical":"Psalm 12:1","passages":["למנצח על השמינית מזמור לדוד "],"query":"019012001"},{"canonical":"Psalm 12:2","passages":["הושיעה יהוה כי גמר חסיד כי פסו אמונים מבני אדם "],"query":"019012002"},{"canonical":"Psalm 12:3","passages":["שוא ידברו איש את רעהו שפת חלקות בלב ולב ידברו "],"query":"019012003"},{"canonical":"Psalm 12:4","passages":["יכרת יהוה כל שפתי חלקות לשון מדברת גדלות "],"query":"019012004"},{"canonical":"Psalm 12:5","passages":["אשר אמרו ללשננו נגביר שפתינו אתנו מי אדון לנו "],"query":"019012005"},{"canonical":"Psalm 12:6","passages":["משד עניים מאנקת אביונים עתה אקום יאמר יהוה אשית בישע יפיח לו "],"query":"019012006"},{"canonical":"Psalm 12:7","passages":["אמרות יהוה אמרות טהרות כסף צרוף בעליל לארץ מזקק שבעתים "],"query":"019012007"},{"canonical":"Psalm 12:8","passages":["אתה יהוה תשמרם תצרנו מן הדור זו לעולם "],"query":"019012008"},{"canonical":"Psalm 12:9","passages":["סביב רשעים יתהלכון כרם זלות לבני אדם "],"query":"019012009"}]}