{"query":"006013","verses":[{},{"canonical":"Joshua 13:1","passages":["ויהושע זקן בא בימים ויאמר יהוה אליו אתה זקנתה באת בימים והארץ נשארה הרבה מאד לרשתה "],"query":"006013001"},{"canonical":"Joshua 13:2","passages":["זאת הארץ הנשארת כל גלילות הפלשתים וכל הגשורי "],"query":"006013002"},{"canonical":"Joshua 13:3","passages":["מן השיחור אשר על פני מצרים ועד גבול עקרון צפונה לכנעני תחשב חמשת סרני פלשתים העזתי והאשדודי האשקלוני הגתי והעקרוני והעוים "],"query":"006013003"},{"canonical":"Joshua 13:4","passages":["מתימן כל ארץ הכנעני ומערה אשר לצידנים עד אפקה עד גבול האמרי "],"query":"006013004"},{"canonical":"Joshua 13:5","passages":["והארץ הגבלי וכל הלבנון מזרח השמש מבעל גד תחת הר חרמון עד לבוא חמת "],"query":"006013005"},{"canonical":"Joshua 13:6","passages":["כל ישבי ההר מן הלבנון עד משרפת מים כל צידנים אנכי אורישם מפני בני ישראל רק הפלה לישראל בנחלה כאשר צויתיך "],"query":"006013006"},{"canonical":"Joshua 13:7","passages":["ועתה חלק את הארץ הזאת בנחלה לתשעת השבטים וחצי השבט המנשה "],"query":"006013007"},{"canonical":"Joshua 13:8","passages":["עמו הראובני והגדי לקחו נחלתם אשר נתן להם משה בעבר הירדן מזרחה כאשר נתן להם משה עבד יהוה "],"query":"006013008"},{"canonical":"Joshua 13:9","passages":["מערוער אשר על שפת נחל ארנון והעיר אשר בתוך הנחל וכל המישר מידבא עד דיבון "],"query":"006013009"},{"canonical":"Joshua 13:10","passages":["וכל ערי סיחון מלך האמרי אשר מלך בחשבון עד גבול בני עמון "],"query":"006013010"},{"canonical":"Joshua 13:11","passages":["והגלעד וגבול הגשורי והמעכתי וכל הר חרמון וכל הבשן עד סלכה "],"query":"006013011"},{"canonical":"Joshua 13:12","passages":["כל ממלכות עוג בבשן אשר מלך בעשתרות ובאדרעי הוא נשאר מיתר הרפאים ויכם משה וירשם "],"query":"006013012"},{"canonical":"Joshua 13:13","passages":["ולא הורישו בני ישראל את הגשורי ואת המעכתי וישב גשור ומעכת בקרב ישראל עד היום הזה "],"query":"006013013"},{"canonical":"Joshua 13:14","passages":["רק לשבט הלוי לא נתן נחלה אשי יהוה אלהי ישראל הוא נחלתו כאשר דבר לו  ס "],"query":"006013014"},{"canonical":"Joshua 13:15","passages":["ויתן משה למטה בני ראובן למשפחתם "],"query":"006013015"},{"canonical":"Joshua 13:16","passages":["ויהי להם הגבול מערוער אשר על שפת נחל ארנון והעיר אשר בתוך הנחל וכל המישר על מידבא "],"query":"006013016"},{"canonical":"Joshua 13:17","passages":["חשבון וכל עריה אשר במישר דיבון ובמות בעל ובית בעל מעון "],"query":"006013017"},{"canonical":"Joshua 13:18","passages":["ויהצה וקדמת ומפעת "],"query":"006013018"},{"canonical":"Joshua 13:19","passages":["וקריתים ושבמה וצרת השחר בהר העמק "],"query":"006013019"},{"canonical":"Joshua 13:20","passages":["ובית פעור ואשדות הפסגה ובית הישמות "],"query":"006013020"},{"canonical":"Joshua 13:21","passages":["וכל ערי המישר וכל ממלכות סיחון מלך האמרי אשר מלך בחשבון אשר הכה משה אתו ואת נשיאי מדין את אוי ואת רקם ואת צור ואת חור ואת רבע נסיכי סיחון ישבי הארץ "],"query":"006013021"},{"canonical":"Joshua 13:22","passages":["ואת בלעם בן בעור הקוסם הרגו בני ישראל בחרב אל חלליהם "],"query":"006013022"},{"canonical":"Joshua 13:23","passages":["ויהי גבול בני ראובן הירדן וגבול זאת נחלת בני ראובן למשפחתם הערים וחצריהן פ"],"query":"006013023"},{"canonical":"Joshua 13:24","passages":["ויתן משה למטה גד לבני גד למשפחתם "],"query":"006013024"},{"canonical":"Joshua 13:25","passages":["ויהי להם הגבול יעזר וכל ערי הגלעד וחצי ארץ בני עמון עד ערוער אשר על פני רבה "],"query":"006013025"},{"canonical":"Joshua 13:26","passages":["ומחשבון עד רמת המצפה ובטנים וממחנים עד גבול לדבר "],"query":"006013026"},{"canonical":"Joshua 13:27","passages":["ובעמק בית הרם ובית נמרה וסכות וצפון יתר ממלכות סיחון מלך חשבון הירדן וגבל עד קצה ים כנרת עבר הירדן מזרחה "],"query":"006013027"},{"canonical":"Joshua 13:28","passages":["זאת נחלת בני גד למשפחתם הערים וחצריהם "],"query":"006013028"},{"canonical":"Joshua 13:29","passages":["ויתן משה לחצי שבט מנשה ויהי לחצי מטה בני מנשה למשפחותם "],"query":"006013029"},{"canonical":"Joshua 13:30","passages":["ויהי גבולם ממחנים כל הבשן כל ממלכות עוג מלך הבשן וכל חות יאיר אשר בבשן ששים עיר "],"query":"006013030"},{"canonical":"Joshua 13:31","passages":["וחצי הגלעד ועשתרות ואדרעי ערי ממלכות עוג בבשן לבני מכיר בן מנשה לחצי בני מכיר למשפחותם "],"query":"006013031"},{"canonical":"Joshua 13:32","passages":["אלה אשר נחל משה בערבות מואב מעבר לירדן יריחו מזרחה  ס "],"query":"006013032"},{"canonical":"Joshua 13:33","passages":["ולשבט הלוי לא נתן משה נחלה יהוה אלהי ישראל הוא נחלתם כאשר דבר להם "],"query":"006013033"}]}