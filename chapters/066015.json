{"query":"066015","verses":[{},{"canonical":"Revelation 15:1","passages":["Καὶ εἶδον ἄλλο σημεῖον ἐν τῷ οὐρανῷ μέγα καὶ θαυμαστόν,  ἀγγέλους ἑπτὰ ἔχοντας πληγὰς ἑπτὰ τὰς ἐσχάτας,  ὅτι ἐν αὐταῖς ἐτελέσθη ὁ θυμὸς τοῦ θεοῦ.  "],"query":"066015001"},{"canonical":"Revelation 15:2","passages":["Καὶ εἶδον ὡς θάλασσαν ὑαλίνην μεμιγμένην πυρί,  καὶ τοὺς νικῶντας ἐκ τοῦ θηρίου καὶ ἐκ τῆς εἰκόνος αὐτοῦ καὶ ἐκ τοῦ ἀριθμοῦ τοῦ ὀνόματος αὐτοῦ ἑστῶτας ἐπὶ τὴν θάλασσαν τὴν ὑαλίνην,  ἔχοντας κιθάρας τοῦ θεοῦ.  "],"query":"066015002"},{"canonical":"Revelation 15:3","passages":["καὶ ᾄδουσιν τὴν ᾠδὴν Μωϋσέως τοῦ δούλου τοῦ θεοῦ καὶ τὴν ᾠδὴν τοῦ ἀρνίου λέγοντες·  Μεγάλα καὶ θαυμαστὰ τὰ ἔργα σου,  κύριε,  ὁ θεός,  ὁ παντοκράτωρ·  δίκαιαι καὶ ἀληθιναὶ αἱ ὁδοί σου,  ὁ βασιλεὺς τῶν  ⸀αἰώνων·  "],"query":"066015003"},{"canonical":"Revelation 15:4","passages":["τίς οὐ μὴ  ⸀φοβηθῇ,  κύριε,  καὶ  ⸀δοξάσει τὸ ὄνομά σου,  ὅτι μόνος  ⸀ὅσιος;  ὅτι πάντα τὰ ἔθνη ἥξουσιν καὶ προσκυνήσουσιν ἐνώπιόν σου,  ὅτι τὰ δικαιώματά σου ἐφανερώθησαν.  "],"query":"066015004"},{"canonical":"Revelation 15:5","passages":["Καὶ μετὰ ταῦτα εἶδον,  καὶ ἠνοίγη ὁ ναὸς τῆς σκηνῆς τοῦ μαρτυρίου ἐν τῷ οὐρανῷ,  "],"query":"066015005"},{"canonical":"Revelation 15:6","passages":["καὶ ἐξῆλθον οἱ ἑπτὰ ἄγγελοι οἱ ἔχοντες τὰς ἑπτὰ πληγὰς ἐκ τοῦ ναοῦ,   ⸀ἐνδεδυμένοι  ⸀λίνον καθαρὸν λαμπρὸν καὶ περιεζωσμένοι περὶ τὰ στήθη ζώνας χρυσᾶς.  "],"query":"066015006"},{"canonical":"Revelation 15:7","passages":["καὶ ἓν ἐκ τῶν τεσσάρων ζῴων ἔδωκεν τοῖς ἑπτὰ ἀγγέλοις ἑπτὰ φιάλας χρυσᾶς γεμούσας τοῦ θυμοῦ τοῦ θεοῦ τοῦ ζῶντος εἰς τοὺς αἰῶνας τῶν αἰώνων.  "],"query":"066015007"},{"canonical":"Revelation 15:8","passages":["καὶ ἐγεμίσθη ὁ ναὸς καπνοῦ ἐκ τῆς δόξης τοῦ θεοῦ καὶ ἐκ τῆς δυνάμεως αὐτοῦ,  καὶ οὐδεὶς ἐδύνατο εἰσελθεῖν εἰς τὸν ναὸν ἄχρι τελεσθῶσιν αἱ ἑπτὰ πληγαὶ τῶν ἑπτὰ ἀγγέλων.  "],"query":"066015008"}]}