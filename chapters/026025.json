{"query":"026025","verses":[{},{"canonical":"Ezekiel 25:1","passages":["ויהי דבר יהוה אלי לאמר "],"query":"026025001"},{"canonical":"Ezekiel 25:2","passages":["בן אדם שים פניך אל בני עמון והנבא עליהם "],"query":"026025002"},{"canonical":"Ezekiel 25:3","passages":["ואמרת לבני עמון שמעו דבר אדני יהוה כה אמר אדני יהוה יען אמרך האח אל מקדשי כי נחל ואל אדמת ישראל כי נשמה ואל בית יהודה כי הלכו בגולה "],"query":"026025003"},{"canonical":"Ezekiel 25:4","passages":["לכן הנני נתנך לבני קדם למורשה וישבו טירותיהם בך ונתנו בך משכניהם המה יאכלו פריך והמה ישתו חלבך "],"query":"026025004"},{"canonical":"Ezekiel 25:5","passages":["ונתתי את רבה לנוה גמלים ואת בני עמון למרבץ צאן וידעתם כי אני יהוה  ס "],"query":"026025005"},{"canonical":"Ezekiel 25:6","passages":["כי כה אמר אדני יהוה יען מחאך יד ורקעך ברגל ותשמח בכל שאטך בנפש אל אדמת ישראל "],"query":"026025006"},{"canonical":"Ezekiel 25:7","passages":["לכן הנני נטיתי את ידי עליך ונתתיך  ס "],"query":"026025007"},{"canonical":"Ezekiel 25:8","passages":["כה אמר אדני יהוה יען אמר מואב ושעיר הנה ככל הגוים בית יהודה "],"query":"026025008"},{"canonical":"Ezekiel 25:9","passages":["לכן הנני פתח את כתף מואב מהערים מעריו מקצהו צבי ארץ בית הישימת בעל מעון וקריתימה "],"query":"026025009"},{"canonical":"Ezekiel 25:10","passages":["לבני קדם על בני עמון ונתתיה למורשה למען לא תזכר בני עמון בגוים "],"query":"026025010"},{"canonical":"Ezekiel 25:11","passages":["ובמואב אעשה שפטים וידעו כי אני יהוה  ס "],"query":"026025011"},{"canonical":"Ezekiel 25:12","passages":["כה אמר אדני יהוה יען עשות אדום בנקם נקם לבית יהודה ויאשמו אשום ונקמו בהם "],"query":"026025012"},{"canonical":"Ezekiel 25:13","passages":["לכן כה אמר אדני יהוה ונטתי ידי על אדום והכרתי ממנה אדם ובהמה ונתתיה חרבה מתימן ודדנה בחרב יפלו "],"query":"026025013"},{"canonical":"Ezekiel 25:14","passages":["ונתתי את נקמתי באדום ביד עמי ישראל ועשו באדום כאפי וכחמתי וידעו את נקמתי נאם אדני יהוה פ"],"query":"026025014"},{"canonical":"Ezekiel 25:15","passages":["כה אמר אדני יהוה יען עשות פלשתים בנקמה וינקמו נקם בשאט בנפש למשחית איבת עולם "],"query":"026025015"},{"canonical":"Ezekiel 25:16","passages":["לכן כה אמר אדני יהוה הנני נוטה ידי על פלשתים והכרתי את כרתים והאבדתי את שארית חוף הים "],"query":"026025016"},{"canonical":"Ezekiel 25:17","passages":["ועשיתי בם נקמות גדלות בתוכחות חמה וידעו כי אני יהוה בתתי את נקמתי בם  ס "],"query":"026025017"}]}