{"query":"023054","verses":[{},{"canonical":"Isaiah 54:1","passages":["רני עקרה לא ילדה פצחי רנה וצהלי לא חלה כי רבים בני שוממה מבני בעולה אמר יהוה "],"query":"023054001"},{"canonical":"Isaiah 54:2","passages":["הרחיבי מקום אהלך ויריעות משכנותיך יטו אל תחשכי האריכי מיתריך ויתדתיך חזקי "],"query":"023054002"},{"canonical":"Isaiah 54:3","passages":["כי ימין ושמאול תפרצי וזרעך גוים יירש וערים נשמות יושיבו "],"query":"023054003"},{"canonical":"Isaiah 54:4","passages":["אל תיראי כי לא תבושי ואל תכלמי כי לא תחפירי כי בשת עלומיך תשכחי וחרפת אלמנותיך לא תזכרי עוד "],"query":"023054004"},{"canonical":"Isaiah 54:5","passages":["כי בעליך עשיך יהוה צבאות שמו וגאלך קדוש ישראל אלהי כל הארץ יקרא "],"query":"023054005"},{"canonical":"Isaiah 54:6","passages":["כי כאשה עזובה ועצובת רוח קראך יהוה ואשת נעורים כי תמאס אמר אלהיך "],"query":"023054006"},{"canonical":"Isaiah 54:7","passages":["ברגע קטן עזבתיך וברחמים גדלים אקבצך "],"query":"023054007"},{"canonical":"Isaiah 54:8","passages":["בשצף קצף הסתרתי פני רגע ממך ובחסד עולם רחמתיך אמר גאלך יהוה  ס "],"query":"023054008"},{"canonical":"Isaiah 54:9","passages":["כי מי נח זאת לי אשר נשבעתי מעבר מי נח עוד על הארץ כן נשבעתי מקצף עליך ומגער בך "],"query":"023054009"},{"canonical":"Isaiah 54:10","passages":["כי ההרים ימושו והגבעות תמוטנה וחסדי מאתך לא ימוש וברית שלומי לא תמוט אמר מרחמך יהוה  ס "],"query":"023054010"},{"canonical":"Isaiah 54:11","passages":["עניה סערה לא נחמה הנה אנכי מרביץ בפוך אבניך ויסדתיך בספירים "],"query":"023054011"},{"canonical":"Isaiah 54:12","passages":["ושמתי כדכד שמשתיך ושעריך לאבני אקדח וכל גבולך לאבני חפץ "],"query":"023054012"},{"canonical":"Isaiah 54:13","passages":["וכל בניך למודי יהוה ורב שלום בניך "],"query":"023054013"},{"canonical":"Isaiah 54:14","passages":["בצדקה תכונני רחקי מעשק כי לא תיראי וממחתה כי לא תקרב אליך "],"query":"023054014"},{"canonical":"Isaiah 54:15","passages":["הן גור יגור אפס מאותי מי גר אתך עליך יפול "],"query":"023054015"},{"canonical":"Isaiah 54:16","passages":["הנה אנכי בראתי חרש נפח באש פחם ומוציא כלי למעשהו ואנכי בראתי משחית לחבל "],"query":"023054016"},{"canonical":"Isaiah 54:17","passages":["כל כלי יוצר עליך לא יצלח וכל לשון תקום אתך למשפט תרשיעי זאת נחלת עבדי יהוה וצדקתם מאתי נאם יהוה  ס "],"query":"023054017"}]}