{"query":"010022","verses":[{},{"canonical":"2 Samuel 22:1","passages":["וידבר דוד ליהוה את דברי השירה הזאת ביום הציל יהוה אתו מכף כל איביו ומכף שאול "],"query":"010022001"},{"canonical":"2 Samuel 22:2","passages":["ויאמר יהוה סלעי ומצדתי ומפלטי לי "],"query":"010022002"},{"canonical":"2 Samuel 22:3","passages":["אלהי צורי אחסה בו מגני וקרן ישעי משגבי ומנוסי משעי מחמס תשעני "],"query":"010022003"},{"canonical":"2 Samuel 22:4","passages":["מהלל אקרא יהוה ומאיבי אושע "],"query":"010022004"},{"canonical":"2 Samuel 22:5","passages":["כי אפפני משברי מות נחלי בליעל יבעתני "],"query":"010022005"},{"canonical":"2 Samuel 22:6","passages":["חבלי שאול סבני קדמני מקשי מות "],"query":"010022006"},{"canonical":"2 Samuel 22:7","passages":["בצר לי אקרא יהוה ואל אלהי אקרא וישמע מהיכלו קולי ושועתי באזניו "],"query":"010022007"},{"canonical":"2 Samuel 22:8","passages":["ויתגעש ותרעש הארץ מוסדות השמים ירגזו ויתגעשו כי חרה לו "],"query":"010022008"},{"canonical":"2 Samuel 22:9","passages":["עלה עשן באפו ואש מפיו תאכל גחלים בערו ממנו "],"query":"010022009"},{"canonical":"2 Samuel 22:10","passages":["ויט שמים וירד וערפל תחת רגליו "],"query":"010022010"},{"canonical":"2 Samuel 22:11","passages":["וירכב על כרוב ויעף וירא על כנפי רוח "],"query":"010022011"},{"canonical":"2 Samuel 22:12","passages":["וישת חשך סביבתיו סכות חשרת מים עבי שחקים "],"query":"010022012"},{"canonical":"2 Samuel 22:13","passages":["מנגה נגדו בערו גחלי אש "],"query":"010022013"},{"canonical":"2 Samuel 22:14","passages":["ירעם מן שמים יהוה ועליון יתן קולו "],"query":"010022014"},{"canonical":"2 Samuel 22:15","passages":["וישלח חצים ויפיצם ברק ויהם "],"query":"010022015"},{"canonical":"2 Samuel 22:16","passages":["ויראו אפקי ים יגלו מסדות תבל בגערת יהוה מנשמת רוח אפו "],"query":"010022016"},{"canonical":"2 Samuel 22:17","passages":["ישלח ממרום יקחני ימשני ממים רבים "],"query":"010022017"},{"canonical":"2 Samuel 22:18","passages":["יצילני מאיבי עז משנאי כי אמצו ממני "],"query":"010022018"},{"canonical":"2 Samuel 22:19","passages":["יקדמני ביום אידי ויהי יהוה משען לי "],"query":"010022019"},{"canonical":"2 Samuel 22:20","passages":["ויצא למרחב אתי יחלצני כי חפץ בי "],"query":"010022020"},{"canonical":"2 Samuel 22:21","passages":["יגמלני יהוה כצדקתי כבר ידי ישיב לי "],"query":"010022021"},{"canonical":"2 Samuel 22:22","passages":["כי שמרתי דרכי יהוה ולא רשעתי מאלהי "],"query":"010022022"},{"canonical":"2 Samuel 22:23","passages":["כי כל משפטיו לנגדי וחקתיו לא אסור ממנה "],"query":"010022023"},{"canonical":"2 Samuel 22:24","passages":["ואהיה תמים לו ואשתמרה מעוני "],"query":"010022024"},{"canonical":"2 Samuel 22:25","passages":["וישב יהוה לי כצדקתי כברי לנגד עיניו "],"query":"010022025"},{"canonical":"2 Samuel 22:26","passages":["עם חסיד תתחסד עם גבור תמים תתמם "],"query":"010022026"},{"canonical":"2 Samuel 22:27","passages":["עם נבר תתבר ועם עקש תתפל "],"query":"010022027"},{"canonical":"2 Samuel 22:28","passages":["ואת עם עני תושיע ועיניך על רמים תשפיל "],"query":"010022028"},{"canonical":"2 Samuel 22:29","passages":["כי אתה נירי יהוה ויהוה יגיה חשכי "],"query":"010022029"},{"canonical":"2 Samuel 22:30","passages":["כי בכה ארוץ גדוד באלהי אדלג שור "],"query":"010022030"},{"canonical":"2 Samuel 22:31","passages":["האל תמים דרכו אמרת יהוה צרופה מגן הוא לכל החסים בו "],"query":"010022031"},{"canonical":"2 Samuel 22:32","passages":["כי מי אל מבלעדי יהוה ומי צור מבלעדי אלהינו "],"query":"010022032"},{"canonical":"2 Samuel 22:33","passages":["האל מעוזי חיל ויתר תמים דרכי "],"query":"010022033"},{"canonical":"2 Samuel 22:34","passages":["משוה רגלי כאילות ועל במותי יעמדני "],"query":"010022034"},{"canonical":"2 Samuel 22:35","passages":["מלמד ידי למלחמה ונחת קשת נחושה זרעתי "],"query":"010022035"},{"canonical":"2 Samuel 22:36","passages":["ותתן לי מגן ישעך וענתך תרבני "],"query":"010022036"},{"canonical":"2 Samuel 22:37","passages":["תרחיב צעדי תחתני ולא מעדו קרסלי "],"query":"010022037"},{"canonical":"2 Samuel 22:38","passages":["ארדפה איבי ואשמידם ולא אשוב עד כלותם "],"query":"010022038"},{"canonical":"2 Samuel 22:39","passages":["ואכלם ואמחצם ולא יקומון ויפלו תחת רגלי "],"query":"010022039"},{"canonical":"2 Samuel 22:40","passages":["ותזרני חיל למלחמה תכריע קמי תחתני "],"query":"010022040"},{"canonical":"2 Samuel 22:41","passages":["ואיבי תתה לי ערף משנאי ואצמיתם "],"query":"010022041"},{"canonical":"2 Samuel 22:42","passages":["ישעו ואין משיע אל יהוה ולא ענם "],"query":"010022042"},{"canonical":"2 Samuel 22:43","passages":["ואשחקם כעפר ארץ כטיט חוצות אדקם ארקעם "],"query":"010022043"},{"canonical":"2 Samuel 22:44","passages":["ותפלטני מריבי עמי תשמרני לראש גוים עם לא ידעתי יעבדני "],"query":"010022044"},{"canonical":"2 Samuel 22:45","passages":["בני נכר יתכחשו לי לשמוע אזן ישמעו לי "],"query":"010022045"},{"canonical":"2 Samuel 22:46","passages":["בני נכר יבלו ויחגרו ממסגרותם "],"query":"010022046"},{"canonical":"2 Samuel 22:47","passages":["חי יהוה וברוך צורי וירם אלהי צור ישעי "],"query":"010022047"},{"canonical":"2 Samuel 22:48","passages":["האל הנתן נקמת לי ומוריד עמים תחתני "],"query":"010022048"},{"canonical":"2 Samuel 22:49","passages":["ומוציאי מאיבי ומקמי תרוממני מאיש חמסים תצילני "],"query":"010022049"},{"canonical":"2 Samuel 22:50","passages":["על כן אודך יהוה בגוים ולשמך אזמר "],"query":"010022050"},{"canonical":"2 Samuel 22:51","passages":["פ"],"query":"010022051"}]}