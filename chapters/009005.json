{"query":"009005","verses":[{},{"canonical":"1 Samuel 5:1","passages":["ופלשתים לקחו את ארון האלהים ויבאהו מאבן העזר אשדודה "],"query":"009005001"},{"canonical":"1 Samuel 5:2","passages":["ויקחו פלשתים את ארון האלהים ויביאו אתו בית דגון ויציגו אתו אצל דגון "],"query":"009005002"},{"canonical":"1 Samuel 5:3","passages":["וישכמו אשדודים ממחרת והנה דגון נפל לפניו ארצה לפני ארון יהוה ויקחו את דגון וישבו אתו למקומו "],"query":"009005003"},{"canonical":"1 Samuel 5:4","passages":["וישכמו בבקר ממחרת והנה דגון נפל לפניו ארצה לפני ארון יהוה וראש דגון ושתי כפות ידיו כרתות אל המפתן רק דגון נשאר עליו "],"query":"009005004"},{"canonical":"1 Samuel 5:5","passages":["על כן לא ידרכו כהני דגון וכל הבאים בית דגון על מפתן דגון באשדוד עד היום הזה  ס "],"query":"009005005"},{"canonical":"1 Samuel 5:6","passages":["ותכבד יד יהוה אל האשדודים וישמם ויך אתם בטחרים את אשדוד ואת גבוליה "],"query":"009005006"},{"canonical":"1 Samuel 5:7","passages":["ויראו אנשי אשדוד כי כן ואמרו לא ישב ארון אלהי ישראל עמנו כי קשתה ידו עלינו ועל דגון אלהינו "],"query":"009005007"},{"canonical":"1 Samuel 5:8","passages":["וישלחו ויאספו את כל סרני פלשתים אליהם ויאמרו מה נעשה לארון אלהי ישראל ויאמרו גת יסב ארון אלהי ישראל ויסבו את ארון אלהי ישראל  ס "],"query":"009005008"},{"canonical":"1 Samuel 5:9","passages":["ויהי אחרי הסבו אתו ותהי יד יהוה בעיר מהומה גדולה מאד ויך את אנשי העיר מקטן ועד גדול וישתרו להם טחרים "],"query":"009005009"},{"canonical":"1 Samuel 5:10","passages":["וישלחו את ארון האלהים עקרון ויהי כבוא ארון האלהים עקרון ויזעקו העקרנים לאמר הסבו אלי את ארון אלהי ישראל להמיתני ואת עמי "],"query":"009005010"},{"canonical":"1 Samuel 5:11","passages":["וישלחו ויאספו את כל סרני פלשתים ויאמרו שלחו את ארון אלהי ישראל וישב למקמו ולא ימית אתי ואת עמי כי היתה מהומת מות בכל העיר כבדה מאד יד האלהים שם "],"query":"009005011"},{"canonical":"1 Samuel 5:12","passages":["והאנשים אשר לא מתו הכו בטחרים ותעל שועת העיר השמים "],"query":"009005012"}]}