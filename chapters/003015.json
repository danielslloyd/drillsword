{"query":"003015","verses":[{},{"canonical":"Leviticus 15:1","passages":["וידבר יהוה אל משה ואל אהרן לאמר "],"query":"003015001"},{"canonical":"Leviticus 15:2","passages":["דברו אל בני ישראל ואמרתם אלהם איש איש כי יהיה זב מבשרו זובו טמא הוא "],"query":"003015002"},{"canonical":"Leviticus 15:3","passages":["וזאת תהיה טמאתו בזובו רר בשרו את זובו או החתים בשרו מזובו טמאתו הוא "],"query":"003015003"},{"canonical":"Leviticus 15:4","passages":["כל המשכב אשר ישכב עליו הזב יטמא וכל הכלי אשר ישב עליו יטמא "],"query":"003015004"},{"canonical":"Leviticus 15:5","passages":["ואיש אשר יגע במשכבו יכבס בגדיו ורחץ במים וטמא עד הערב "],"query":"003015005"},{"canonical":"Leviticus 15:6","passages":["והישב על הכלי אשר ישב עליו הזב יכבס בגדיו ורחץ במים וטמא עד הערב "],"query":"003015006"},{"canonical":"Leviticus 15:7","passages":["והנגע בבשר הזב יכבס בגדיו ורחץ במים וטמא עד הערב "],"query":"003015007"},{"canonical":"Leviticus 15:8","passages":["וכי ירק הזב בטהור וכבס בגדיו ורחץ במים וטמא עד הערב "],"query":"003015008"},{"canonical":"Leviticus 15:9","passages":["וכל המרכב אשר ירכב עליו הזב יטמא "],"query":"003015009"},{"canonical":"Leviticus 15:10","passages":["וכל הנגע בכל אשר יהיה תחתיו יטמא עד הערב והנושא אותם יכבס בגדיו ורחץ במים וטמא עד הערב "],"query":"003015010"},{"canonical":"Leviticus 15:11","passages":["וכל אשר יגע בו הזב וידיו לא שטף במים וכבס בגדיו ורחץ במים וטמא עד הערב "],"query":"003015011"},{"canonical":"Leviticus 15:12","passages":["וכלי חרש אשר יגע בו הזב ישבר וכל כלי עץ ישטף במים "],"query":"003015012"},{"canonical":"Leviticus 15:13","passages":["וכי יטהר הזב מזובו וספר לו שבעת ימים לטהרתו וכבס בגדיו ורחץ בשרו במים חיים וטהר "],"query":"003015013"},{"canonical":"Leviticus 15:14","passages":["וביום השמיני יקח לו שתי תרים או שני בני יונה ובא לפני יהוה אל פתח אהל מועד ונתנם אל הכהן "],"query":"003015014"},{"canonical":"Leviticus 15:15","passages":["ועשה אתם הכהן אחד חטאת והאחד עלה וכפר עליו הכהן לפני יהוה מזובו  ס "],"query":"003015015"},{"canonical":"Leviticus 15:16","passages":["ואיש כי תצא ממנו שכבת זרע ורחץ במים את כל בשרו וטמא עד הערב "],"query":"003015016"},{"canonical":"Leviticus 15:17","passages":["וכל בגד וכל עור אשר יהיה עליו שכבת זרע וכבס במים וטמא עד הערב פ"],"query":"003015017"},{"canonical":"Leviticus 15:18","passages":["ואשה אשר ישכב איש אתה שכבת זרע ורחצו במים וטמאו עד הערב "],"query":"003015018"},{"canonical":"Leviticus 15:19","passages":["ואשה כי תהיה זבה דם יהיה זבה בבשרה שבעת ימים תהיה בנדתה וכל הנגע בה יטמא עד הערב "],"query":"003015019"},{"canonical":"Leviticus 15:20","passages":["וכל אשר תשכב עליו בנדתה יטמא וכל אשר תשב עליו יטמא "],"query":"003015020"},{"canonical":"Leviticus 15:21","passages":["וכל הנגע במשכבה יכבס בגדיו ורחץ במים וטמא עד הערב "],"query":"003015021"},{"canonical":"Leviticus 15:22","passages":["וכל הנגע בכל כלי אשר תשב עליו יכבס בגדיו ורחץ במים וטמא עד הערב "],"query":"003015022"},{"canonical":"Leviticus 15:23","passages":["ואם על המשכב הוא או על הכלי אשר הוא ישבת עליו בנגעו בו יטמא עד הערב "],"query":"003015023"},{"canonical":"Leviticus 15:24","passages":["ואם שכב ישכב איש אתה ותהי נדתה עליו וטמא שבעת ימים וכל המשכב אשר ישכב עליו יטמא פ"],"query":"003015024"},{"canonical":"Leviticus 15:25","passages":["ואשה כי יזוב זוב דמה ימים רבים בלא עת נדתה או כי תזוב על נדתה כל ימי זוב טמאתה כימי נדתה תהיה טמאה הוא "],"query":"003015025"},{"canonical":"Leviticus 15:26","passages":["כל המשכב אשר תשכב עליו כל ימי זובה כמשכב נדתה יהיה לה וכל הכלי אשר תשב עליו טמא יהיה כטמאת נדתה "],"query":"003015026"},{"canonical":"Leviticus 15:27","passages":["וכל הנוגע בם יטמא וכבס בגדיו ורחץ במים וטמא עד הערב "],"query":"003015027"},{"canonical":"Leviticus 15:28","passages":["ואם טהרה מזובה וספרה לה שבעת ימים ואחר תטהר "],"query":"003015028"},{"canonical":"Leviticus 15:29","passages":["וביום השמיני תקח לה שתי תרים או שני בני יונה והביאה אותם אל הכהן אל פתח אהל מועד "],"query":"003015029"},{"canonical":"Leviticus 15:30","passages":["ועשה הכהן את האחד חטאת ואת האחד עלה וכפר עליה הכהן לפני יהוה מזוב טמאתה "],"query":"003015030"},{"canonical":"Leviticus 15:31","passages":["והזרתם את בני ישראל מטמאתם ולא ימתו בטמאתם בטמאם את משכני אשר בתוכם "],"query":"003015031"},{"canonical":"Leviticus 15:32","passages":["זאת תורת הזב ואשר תצא ממנו שכבת זרע לטמאה בה "],"query":"003015032"},{"canonical":"Leviticus 15:33","passages":["והדוה בנדתה והזב את זובו לזכר ולנקבה ולאיש אשר ישכב עם טמאה פ"],"query":"003015033"}]}