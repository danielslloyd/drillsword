{"query":"004031","verses":[{},{"canonical":"Numbers 31:1","passages":["וידבר יהוה אל משה לאמר "],"query":"004031001"},{"canonical":"Numbers 31:2","passages":["נקם נקמת בני ישראל מאת המדינים אחר תאסף אל עמיך "],"query":"004031002"},{"canonical":"Numbers 31:3","passages":["וידבר משה אל העם לאמר החלצו מאתכם אנשים לצבא ויהיו על מדין לתת נקמת יהוה במדין "],"query":"004031003"},{"canonical":"Numbers 31:4","passages":["אלף למטה אלף למטה לכל מטות ישראל תשלחו לצבא "],"query":"004031004"},{"canonical":"Numbers 31:5","passages":["וימ͏סרו מאלפי ישראל אלף למטה שנים עשר אלף חלוצי צבא "],"query":"004031005"},{"canonical":"Numbers 31:6","passages":["וישלח אתם משה אלף למטה לצבא אתם ואת פינחס בן אלעזר הכהן לצבא וכלי הקדש וחצצרות התרועה בידו "],"query":"004031006"},{"canonical":"Numbers 31:7","passages":["ויצבאו על מדין כאשר צוה יהוה את משה ויהרגו כל זכר "],"query":"004031007"},{"canonical":"Numbers 31:8","passages":["ואת מלכי מדין הרגו על חלליהם את אוי ואת רקם ואת צור ואת חור ואת רבע חמשת מלכי מדין ואת בלעם בן בעור הרגו בחרב "],"query":"004031008"},{"canonical":"Numbers 31:9","passages":["וישבו בני ישראל את נשי מדין ואת טפם ואת כל בהמתם ואת כל מקנהם ואת כל חילם בזזו "],"query":"004031009"},{"canonical":"Numbers 31:10","passages":["ואת כל עריהם במושבתם ואת כל טירתם שרפו באש "],"query":"004031010"},{"canonical":"Numbers 31:11","passages":["ויקחו את כל השלל ואת כל המלקוח באדם ובבהמה "],"query":"004031011"},{"canonical":"Numbers 31:12","passages":["ויבאו אל משה ואל אלעזר הכהן ואל עדת בני ישראל את השבי ואת המלקוח ואת השלל אל המחנה אל ערבת מואב אשר על ירדן ירחו  ס "],"query":"004031012"},{"canonical":"Numbers 31:13","passages":["ויצאו משה ואלעזר הכהן וכל נשיאי העדה לקראתם אל מחוץ למחנה "],"query":"004031013"},{"canonical":"Numbers 31:14","passages":["ויקצף משה על פקודי החיל שרי האלפים ושרי המאות הבאים מצבא המלחמה "],"query":"004031014"},{"canonical":"Numbers 31:15","passages":["ויאמר אליהם משה החייתם כל נקבה "],"query":"004031015"},{"canonical":"Numbers 31:16","passages":["הן הנה היו לבני ישראל בדבר בלעם למסר מעל ביהוה על דבר פעור ותהי המגפה בעדת יהוה "],"query":"004031016"},{"canonical":"Numbers 31:17","passages":["ועתה הרגו כל זכר בטף וכל אשה ידעת איש למשכב זכר הרגו "],"query":"004031017"},{"canonical":"Numbers 31:18","passages":["וכל הטף בנשים אשר לא ידעו משכב זכר החיו לכם "],"query":"004031018"},{"canonical":"Numbers 31:19","passages":["ואתם חנו מחוץ למחנה שבעת ימים כל הרג נפש וכל נגע בחלל תתחטאו ביום השלישי וביום השביעי אתם ושביכם "],"query":"004031019"},{"canonical":"Numbers 31:20","passages":["וכל בגד וכל כלי עור וכל מעשה עזים וכל כלי עץ תתחטאו  ס "],"query":"004031020"},{"canonical":"Numbers 31:21","passages":["ויאמר אלעזר הכהן אל אנשי הצבא הבאים למלחמה זאת חקת התורה אשר צוה יהוה את משה "],"query":"004031021"},{"canonical":"Numbers 31:22","passages":["אך את הזהב ואת הכסף את הנחשת את הברזל את הבדיל ואת העפרת "],"query":"004031022"},{"canonical":"Numbers 31:23","passages":["כל דבר אשר יבא באש תעבירו באש וטהר אך במי נדה יתחטא וכל אשר לא יבא באש תעבירו במים "],"query":"004031023"},{"canonical":"Numbers 31:24","passages":["וכבסתם בגדיכם ביום השביעי וטהרתם ואחר תבאו אל המחנה פ"],"query":"004031024"},{"canonical":"Numbers 31:25","passages":["ויאמר יהוה אל משה לאמר "],"query":"004031025"},{"canonical":"Numbers 31:26","passages":["שא את ראש מלקוח השבי באדם ובבהמה אתה ואלעזר הכהן וראשי אבות העדה "],"query":"004031026"},{"canonical":"Numbers 31:27","passages":["וחצית את המלקוח בין תפשי המלחמה היצאים לצבא ובין כל העדה "],"query":"004031027"},{"canonical":"Numbers 31:28","passages":["והרמת מכס ליהוה מאת אנשי המלחמה היצאים לצבא אחד נפש מחמש המאות מן האדם ומן הבקר ומן החמרים ומן הצאן "],"query":"004031028"},{"canonical":"Numbers 31:29","passages":["ממחציתם תקחו ונתתה לאלעזר הכהן תרומת יהוה "],"query":"004031029"},{"canonical":"Numbers 31:30","passages":["וממחצת בני ישראל תקח אחד אחז מן החמשים מן האדם מן הבקר מן החמרים ומן הצאן מכל הבהמה ונתתה אתם ללוים שמרי משמרת משכן יהוה "],"query":"004031030"},{"canonical":"Numbers 31:31","passages":["ויעש משה ואלעזר הכהן כאשר צוה יהוה את משה "],"query":"004031031"},{"canonical":"Numbers 31:32","passages":["ויהי המלקוח יתר הבז אשר בזזו עם הצבא צאן שש מאות אלף ושבעים אלף וחמשת אלפים "],"query":"004031032"},{"canonical":"Numbers 31:33","passages":["ובקר שנים ושבעים אלף "],"query":"004031033"},{"canonical":"Numbers 31:34","passages":["וחמרים אחד וששים אלף "],"query":"004031034"},{"canonical":"Numbers 31:35","passages":["ונפש אדם מן הנשים אשר לא ידעו משכב זכר כל נפש שנים ושלשים אלף "],"query":"004031035"},{"canonical":"Numbers 31:36","passages":["ותהי המחצה חלק היצאים בצבא מספר הצאן שלש מאות אלף ושלשים אלף ושבעת אלפים וחמש מאות "],"query":"004031036"},{"canonical":"Numbers 31:37","passages":["ויהי המכס ליהוה מן הצאן שש מאות חמש ושבעים "],"query":"004031037"},{"canonical":"Numbers 31:38","passages":["והבקר ששה ושלשים אלף ומכסם ליהוה שנים ושבעים "],"query":"004031038"},{"canonical":"Numbers 31:39","passages":["וחמרים שלשים אלף וחמש מאות ומכסם ליהוה אחד וששים "],"query":"004031039"},{"canonical":"Numbers 31:40","passages":["ונפש אדם ששה עשר אלף ומכסם ליהוה שנים ושלשים נפש "],"query":"004031040"},{"canonical":"Numbers 31:41","passages":["ויתן משה את מכס תרומת יהוה לאלעזר הכהן כאשר צוה יהוה את משה "],"query":"004031041"},{"canonical":"Numbers 31:42","passages":["וממחצית בני ישראל אשר חצה משה מן האנשים הצבאים "],"query":"004031042"},{"canonical":"Numbers 31:43","passages":["ותהי מחצת העדה מן הצאן שלש מאות אלף ושלשים אלף שבעת אלפים וחמש מאות "],"query":"004031043"},{"canonical":"Numbers 31:44","passages":["ובקר ששה ושלשים אלף "],"query":"004031044"},{"canonical":"Numbers 31:45","passages":["וחמרים שלשים אלף וחמש מאות "],"query":"004031045"},{"canonical":"Numbers 31:46","passages":["ונפש אדם ששה עשר אלף "],"query":"004031046"},{"canonical":"Numbers 31:47","passages":["ויקח משה ממחצת בני ישראל את האחז אחד מן החמשים מן האדם ומן הבהמה ויתן אתם ללוים שמרי משמרת משכן יהוה כאשר צוה יהוה את משה "],"query":"004031047"},{"canonical":"Numbers 31:48","passages":["ויקרבו אל משה הפקדים אשר לאלפי הצבא שרי האלפים ושרי המאות "],"query":"004031048"},{"canonical":"Numbers 31:49","passages":["ויאמרו אל משה עבדיך נשאו את ראש אנשי המלחמה אשר בידנו ולא נפקד ממנו איש "],"query":"004031049"},{"canonical":"Numbers 31:50","passages":["ונקרב את קרבן יהוה איש אשר מצא כלי זהב אצעדה וצמיד טבעת עגיל וכומז לכפר על נפשתינו לפני יהוה "],"query":"004031050"},{"canonical":"Numbers 31:51","passages":["ויקח משה ואלעזר הכהן את הזהב מאתם כל כלי מעשה "],"query":"004031051"},{"canonical":"Numbers 31:52","passages":["ויהי כל זהב התרומה אשר הרימו ליהוה ששה עשר אלף שבע מאות וחמשים שקל מאת שרי ה͏אלפים ומאת שרי המאות "],"query":"004031052"},{"canonical":"Numbers 31:53","passages":["אנשי הצבא בזזו איש לו "],"query":"004031053"},{"canonical":"Numbers 31:54","passages":["ויקח משה ואלעזר הכהן את הזהב מאת שרי האלפים והמאות ויבאו אתו אל אהל מועד זכרון לבני ישראל לפני יהוה פ"],"query":"004031054"}]}