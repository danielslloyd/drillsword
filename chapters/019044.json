{"query":"019044","verses":[{},{"canonical":"Psalm 44:1","passages":["למנצח לבני קרח משכיל "],"query":"019044001"},{"canonical":"Psalm 44:2","passages":["אלהים באזנינו שמענו אבותינו ספרו לנו פעל פעלת בימיהם בימי קדם "],"query":"019044002"},{"canonical":"Psalm 44:3","passages":["אתה ידך גוים הורשת ותטעם תרע לאמים ותשלחם "],"query":"019044003"},{"canonical":"Psalm 44:4","passages":["כי לא בחרבם ירשו ארץ וזרועם לא הושיעה למו כי ימינך וזרועך ואור פניך כי רציתם "],"query":"019044004"},{"canonical":"Psalm 44:5","passages":["אתה הוא מלכי אלהים צוה ישועות יעקב "],"query":"019044005"},{"canonical":"Psalm 44:6","passages":["בך צרינו ננגח בשמך נבוס קמינו "],"query":"019044006"},{"canonical":"Psalm 44:7","passages":["כי לא בקשתי אבטח וחרבי לא תושיעני "],"query":"019044007"},{"canonical":"Psalm 44:8","passages":["כי הושעתנו מצרינו ומשנאינו הבישות "],"query":"019044008"},{"canonical":"Psalm 44:9","passages":["באלהים הללנו כל היום ושמך לעולם נודה סלה "],"query":"019044009"},{"canonical":"Psalm 44:10","passages":["אף זנחת ותכלימנו ולא תצא בצבאותינו "],"query":"019044010"},{"canonical":"Psalm 44:11","passages":["תשיבנו אחור מני צר ומשנאינו שסו למו "],"query":"019044011"},{"canonical":"Psalm 44:12","passages":["תתננו כצאן מאכל ובגוים זריתנו "],"query":"019044012"},{"canonical":"Psalm 44:13","passages":["תמכר עמך בלא הון ולא רבית במחיריהם "],"query":"019044013"},{"canonical":"Psalm 44:14","passages":["תשימנו חרפה לשכנינו לעג וקלס לסביבותינו "],"query":"019044014"},{"canonical":"Psalm 44:15","passages":["תשימנו משל בגוים מנוד ראש בל אמים "],"query":"019044015"},{"canonical":"Psalm 44:16","passages":["כל היום כלמתי נגדי ובשת פני כסתני "],"query":"019044016"},{"canonical":"Psalm 44:17","passages":["מקול מחרף ומגדף מפני אויב ומתנקם "],"query":"019044017"},{"canonical":"Psalm 44:18","passages":["כל זאת באתנו ולא שכחנוך ולא שקרנו בבריתך "],"query":"019044018"},{"canonical":"Psalm 44:19","passages":["לא נסוג אחור לבנו ותט אשרינו מני ארחך "],"query":"019044019"},{"canonical":"Psalm 44:20","passages":["כי דכיתנו במקום תנים ותכס עלינו בצלמות "],"query":"019044020"},{"canonical":"Psalm 44:21","passages":["אם שכחנו שם אלהינו ונפרש כפינו לאל זר "],"query":"019044021"},{"canonical":"Psalm 44:22","passages":["הלא אלהים יחקר זאת כי הוא ידע תעלמות לב "],"query":"019044022"},{"canonical":"Psalm 44:23","passages":["כי עליך הרגנו כל היום נחשבנו כצאן טבחה "],"query":"019044023"},{"canonical":"Psalm 44:24","passages":["עורה למה תישן אדני הקיצה אל תזנח לנצח "],"query":"019044024"},{"canonical":"Psalm 44:25","passages":["למה פניך תסתיר תשכח ענינו ולחצנו "],"query":"019044025"},{"canonical":"Psalm 44:26","passages":["כי שחה לעפר נפשנו דבקה לארץ בטננו "],"query":"019044026"},{"canonical":"Psalm 44:27","passages":["קומה עזרתה לנו ופדנו למען חסדך "],"query":"019044027"}]}