{"query":"023053","verses":[{},{"canonical":"Isaiah 53:1","passages":["מי האמין לשמעתנו וזרוע יהוה על מי נגלתה "],"query":"023053001"},{"canonical":"Isaiah 53:2","passages":["ויעל כיונק לפניו וכשרש מארץ ציה לא תאר לו ולא הדר ונראהו ולא מראה ונחמדהו "],"query":"023053002"},{"canonical":"Isaiah 53:3","passages":["נבזה וחדל אישים איש מכאבות וידוע חלי וכמסתר פנים ממנו נבזה ולא חשבנהו "],"query":"023053003"},{"canonical":"Isaiah 53:4","passages":["אכן חלינו הוא נשא ומכאבינו סבלם ואנחנו חשבנהו נגוע מכה אלהים ומענה "],"query":"023053004"},{"canonical":"Isaiah 53:5","passages":["והוא מחלל מפשענו מדכא מעונתינו מוסר שלומנו עליו ובחברתו נרפא לנו "],"query":"023053005"},{"canonical":"Isaiah 53:6","passages":["כלנו כצאן תעינו איש לדרכו פנינו ויהוה הפגיע בו את עון כלנו "],"query":"023053006"},{"canonical":"Isaiah 53:7","passages":["נגש והוא נענה ולא יפתח פיו כשה לטבח יובל וכרחל לפני גזזיה נאלמה ולא יפתח פיו "],"query":"023053007"},{"canonical":"Isaiah 53:8","passages":["מעצר וממשפט לקח ואת דורו מי ישוחח כי נגזר מארץ חיים מפשע עמי נגע למו "],"query":"023053008"},{"canonical":"Isaiah 53:9","passages":["ויתן את רשעים קברו ואת עשיר במתיו על לא חמס עשה ולא מרמה בפיו "],"query":"023053009"},{"canonical":"Isaiah 53:10","passages":["ויהוה חפץ דכאו החלי אם תשים אשם נפשו יראה זרע יאריך ימים וחפץ יהוה בידו יצלח "],"query":"023053010"},{"canonical":"Isaiah 53:11","passages":["מעמל נפשו יראה ישבע בדעתו יצדיק צדיק עבדי לרבים ועונתם הוא יסבל "],"query":"023053011"},{"canonical":"Isaiah 53:12","passages":["לכן אחלק לו ברבים ואת עצומים יחלק שלל תחת אשר הערה למות נפשו ואת פשעים נמנה והוא חטא רבים נשא ולפשעים יפגיע  ס "],"query":"023053012"}]}