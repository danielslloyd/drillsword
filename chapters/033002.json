{"query":"033002","verses":[{},{"canonical":"Micah 2:1","passages":["הוי חשבי און ופעלי רע על משכבותם באור הבקר יעשוה כי יש לאל ידם "],"query":"033002001"},{"canonical":"Micah 2:2","passages":["וחמדו שדות וגזלו ובתים ונשאו ועשקו גבר וביתו ואיש ונחלתו פ"],"query":"033002002"},{"canonical":"Micah 2:3","passages":["לכן כה אמר יהוה הנני חשב על המשפחה הזאת רעה אשר לא תמישו משם צוארתיכם ולא תלכו רומה כי עת רעה היא "],"query":"033002003"},{"canonical":"Micah 2:4","passages":["ביום ההוא ישא עליכם משל ונהה נהי נהיה אמר שדוד נשדנו חלק עמי ימיר איך ימיש לי לשובב שדינו יחלק "],"query":"033002004"},{"canonical":"Micah 2:5","passages":["לכן לא יהיה לך משליך חבל בגורל בקהל יהוה "],"query":"033002005"},{"canonical":"Micah 2:6","passages":["אל תטפו יטיפון לא יטפו לאלה לא יסג כלמות "],"query":"033002006"},{"canonical":"Micah 2:7","passages":["האמור בית יעקב הקצר רוח יהוה אם אלה מעלליו הלוא דברי ייטיבו עם הישר הולך "],"query":"033002007"},{"canonical":"Micah 2:8","passages":["ואתמול עמי לאויב יקומם ממול שלמה אדר תפשטון מעברים בטח שובי מלחמה "],"query":"033002008"},{"canonical":"Micah 2:9","passages":["נשי עמי תגרשון מבית תענגיה מעל עלליה תקחו הדרי לעולם "],"query":"033002009"},{"canonical":"Micah 2:10","passages":["קומו ולכו כי לא זאת המנוחה בעבור טמאה תחבל וחבל נמרץ "],"query":"033002010"},{"canonical":"Micah 2:11","passages":["לו איש הלך רוח ושקר כזב אטף לך ליין ולשכר והיה מטיף העם הזה "],"query":"033002011"},{"canonical":"Micah 2:12","passages":["אסף אאסף יעקב כלך קבץ אקבץ שארית ישראל יחד אשימנו כצאן בצרה כעדר בתוך הדברו תהימנה מאדם "],"query":"033002012"},{"canonical":"Micah 2:13","passages":["עלה הפרץ לפניהם פרצו ויעברו שער ויצאו בו ויעבר מלכם לפניהם ויהוה בראשם פ"],"query":"033002013"}]}