{"query":"002006","verses":[{},{"canonical":"Exodus 6:1","passages":["ויאמר יהוה אל משה עתה תראה אשר א͏עשה לפרעה כי ביד חזקה ישלחם וביד חזקה יגרשם מארצו  ס "],"query":"002006001"},{"canonical":"Exodus 6:2","passages":["וידבר אלהים אל משה ויאמר אליו אני יהוה "],"query":"002006002"},{"canonical":"Exodus 6:3","passages":["וארא אל אברהם אל יצחק ואל יעקב באל שדי ושמי יהוה לא נודעתי להם "],"query":"002006003"},{"canonical":"Exodus 6:4","passages":["וגם הקמתי את בריתי אתם לתת להם את ארץ כנען את ארץ מגריהם אשר גרו בה "],"query":"002006004"},{"canonical":"Exodus 6:5","passages":["וגם אני שמעתי את נאקת בני ישראל אשר מצרים מעבדים אתם ואזכר את בריתי "],"query":"002006005"},{"canonical":"Exodus 6:6","passages":["לכן אמר לבני ישראל אני יהוה והוצאתי אתכם מתחת סבלת מצרים והצלתי אתכם מעבדתם וגאלתי אתכם בזרוע נטויה ובשפטים גדלים "],"query":"002006006"},{"canonical":"Exodus 6:7","passages":["ולקחתי אתכם לי לעם והייתי לכם לאלהים וידעתם כי אני יהוה אלהיכם המוציא אתכם מתחת סבלות מצרים "],"query":"002006007"},{"canonical":"Exodus 6:8","passages":["והבאתי אתכם אל הארץ אשר נשאתי את ידי לתת אתה לאברהם ליצחק וליעקב ונתתי אתה לכם מורשה אני יהוה "],"query":"002006008"},{"canonical":"Exodus 6:9","passages":["וידבר משה כן אל בני ישראל ולא שמעו אל משה מקצר רוח ומעבדה קשה פ"],"query":"002006009"},{"canonical":"Exodus 6:10","passages":["וידבר יהוה אל משה לאמר "],"query":"002006010"},{"canonical":"Exodus 6:11","passages":["בא דבר אל פרעה מלך מצרים וישלח את בני ישראל מארצו "],"query":"002006011"},{"canonical":"Exodus 6:12","passages":["וידבר משה לפני יהוה לאמר הן בני ישראל לא שמעו אלי ואיך ישמעני פרעה ואני ערל שפתים פ"],"query":"002006012"},{"canonical":"Exodus 6:13","passages":["וידבר יהוה אל משה ואל אהרן ויצום אל בני ישראל ואל פרעה מלך מצרים להוציא את בני ישראל מארץ מצרים  ס "],"query":"002006013"},{"canonical":"Exodus 6:14","passages":["אלה ראשי בית אבתם בני ראובן בכר ישראל חנוך ופלוא חצרון וכרמי אלה משפחת ראובן "],"query":"002006014"},{"canonical":"Exodus 6:15","passages":["ובני שמעון ימואל וימין ואהד ויכין וצחר ושאול בן הכנענית אלה משפחת שמעון "],"query":"002006015"},{"canonical":"Exodus 6:16","passages":["ואלה שמות בני לוי לתלדתם גרשון וקהת ומררי ושני חיי לוי שבע ושלשים ומאת שנה "],"query":"002006016"},{"canonical":"Exodus 6:17","passages":["בני גרשון לבני ושמעי למשפחתם "],"query":"002006017"},{"canonical":"Exodus 6:18","passages":["ובני קהת עמרם ויצהר וחברון ועזיאל ושני חיי קהת שלש ושלשים ומאת שנה "],"query":"002006018"},{"canonical":"Exodus 6:19","passages":["ובני מררי מחלי ומושי אלה משפחת הלוי לתלדתם "],"query":"002006019"},{"canonical":"Exodus 6:20","passages":["ויקח עמרם את יוכבד דדתו לו לאשה ותלד לו את אהרן ואת משה ושני חיי עמרם שבע ושלשים ומאת שנה "],"query":"002006020"},{"canonical":"Exodus 6:21","passages":["ובני יצהר קרח ונפג וזכרי "],"query":"002006021"},{"canonical":"Exodus 6:22","passages":["ובני עזיאל מישאל ואלצפן וסתרי "],"query":"002006022"},{"canonical":"Exodus 6:23","passages":["ויקח אהרן את אלישבע בת עמינדב אחות נחשון לו לאשה ותלד לו את נדב ואת אביהוא את אלעזר ואת איתמר "],"query":"002006023"},{"canonical":"Exodus 6:24","passages":["ובני קרח אסיר ואלקנה ואביאסף אלה משפחת הקרחי "],"query":"002006024"},{"canonical":"Exodus 6:25","passages":["ואלעזר בן אהרן לקח לו מבנות פוטיאל לו לאשה ותלד לו את פינחס אלה ראשי אבות הלוים למשפחתם "],"query":"002006025"},{"canonical":"Exodus 6:26","passages":["הוא אהרן ומשה אשר אמר יהוה להם הוציאו את בני ישראל מארץ מצרים על צבאתם "],"query":"002006026"},{"canonical":"Exodus 6:27","passages":["הם המדברים אל פרעה מלך מצרים להוציא את בני ישראל ממצרים הוא משה ואהרן "],"query":"002006027"},{"canonical":"Exodus 6:28","passages":["ויהי ביום דבר יהוה אל משה בארץ מצרים פ"],"query":"002006028"},{"canonical":"Exodus 6:29","passages":["וידבר יהוה אל משה לאמר אני יהוה דבר אל פרעה מלך מצרים את כל אשר אני דבר אליך "],"query":"002006029"},{"canonical":"Exodus 6:30","passages":["ויאמר משה לפני יהוה הן אני ערל שפתים ואיך ישמע אלי פרעה פ"],"query":"002006030"}]}