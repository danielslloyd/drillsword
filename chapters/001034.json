{"query":"001034","verses":[{},{"canonical":"Genesis 34:1","passages":["ותצא דינה בת לאה אשר ילדה ליעקב לראות בבנות הארץ "],"query":"001034001"},{"canonical":"Genesis 34:2","passages":["וירא אתה שכם בן חמור ה͏חוי נשיא הארץ ויקח אתה וישכב אתה ויענה "],"query":"001034002"},{"canonical":"Genesis 34:3","passages":["ותדבק נפשו בדינה בת יעקב ויאהב את הנער וידבר על לב הנער "],"query":"001034003"},{"canonical":"Genesis 34:4","passages":["ויאמר שכם אל חמור אביו לאמר קח לי את הילדה הזאת לאשה "],"query":"001034004"},{"canonical":"Genesis 34:5","passages":["ויעקב שמע כי טמא את דינה בתו ובניו היו את מקנהו בשדה והחרש יעקב עד באם "],"query":"001034005"},{"canonical":"Genesis 34:6","passages":["ויצא חמור אבי שכם אל יעקב לדבר אתו "],"query":"001034006"},{"canonical":"Genesis 34:7","passages":["ובני יעקב באו מן השדה כשמעם ויתעצבו האנשים ויחר להם מאד כי נבלה עשה בישראל לשכב את בת יעקב וכן לא יעשה "],"query":"001034007"},{"canonical":"Genesis 34:8","passages":["וידבר חמור אתם לאמר שכם בני חשקה נפשו בבתכם תנו נא אתה לו לאשה "],"query":"001034008"},{"canonical":"Genesis 34:9","passages":["והתחתנו אתנו בנתיכם תתנו לנו ואת בנתינו תקחו לכם "],"query":"001034009"},{"canonical":"Genesis 34:10","passages":["ואתנו תשבו והארץ תהיה לפניכם שבו וסחרוה והאחזו בה "],"query":"001034010"},{"canonical":"Genesis 34:11","passages":["ויאמר שכם אל אביה ואל אחיה אמצא חן בעיניכם ואשר תאמרו אלי אתן "],"query":"001034011"},{"canonical":"Genesis 34:12","passages":["הרבו עלי מאד מהר ומתן ואתנה כאשר תאמרו אלי ותנו לי את הנער לאשה "],"query":"001034012"},{"canonical":"Genesis 34:13","passages":["ויענו בני יעקב את שכם ואת חמור אביו במרמה וידברו אשר טמא את דינה אחתם "],"query":"001034013"},{"canonical":"Genesis 34:14","passages":["ויאמרו אליהם לא נוכל לעשות הדבר הזה לתת את אחתנו לאיש אשר לו ערלה כי חרפה הוא לנו "],"query":"001034014"},{"canonical":"Genesis 34:15","passages":["אך בזאת נאות לכם אם תהיו כמנו להמל לכם כל זכר "],"query":"001034015"},{"canonical":"Genesis 34:16","passages":["ונתנו את בנתינו לכם ואת בנתיכם נקח לנו וישבנו אתכם והיינו לעם אחד "],"query":"001034016"},{"canonical":"Genesis 34:17","passages":["ואם לא תשמעו אלינו להמול ולקחנו את בתנו והלכנו "],"query":"001034017"},{"canonical":"Genesis 34:18","passages":["וייטבו דבריהם בעיני חמור ובעיני שכם בן חמור "],"query":"001034018"},{"canonical":"Genesis 34:19","passages":["ולא אחר הנער לעשות הדבר כי חפץ בבת יעקב והוא נכבד מכל בית אביו "],"query":"001034019"},{"canonical":"Genesis 34:20","passages":["ויבא חמור ושכם בנו אל שער עירם וידברו אל אנשי עירם לאמר "],"query":"001034020"},{"canonical":"Genesis 34:21","passages":["האנשים האלה שלמים הם אתנו וישבו בארץ ויסחרו אתה והארץ הנה רחבת ידים לפניהם את בנתם נקח לנו לנשים ואת בנתינו נתן להם "],"query":"001034021"},{"canonical":"Genesis 34:22","passages":["אך בזאת יאתו לנו האנשים לשבת אתנו להיות לעם אחד בהמול לנו כל זכר כאשר הם נמלים "],"query":"001034022"},{"canonical":"Genesis 34:23","passages":["מקנהם וקנינם וכל בהמתם הלוא לנו הם אך נאותה להם וישבו אתנו "],"query":"001034023"},{"canonical":"Genesis 34:24","passages":["וישמעו אל חמור ואל שכם בנו כל יצאי שער עירו וימלו כל זכר כל יצאי שער עירו "],"query":"001034024"},{"canonical":"Genesis 34:25","passages":["ויהי ביום השלישי בהיותם כאבים ויקחו שני בני יעקב שמעון ולוי אחי דינה איש חרבו ויבאו על העיר בטח ויהרגו כל זכר "],"query":"001034025"},{"canonical":"Genesis 34:26","passages":["ואת חמור ואת שכם בנו הרגו לפי חרב ויקחו את דינה מבית שכם ויצאו "],"query":"001034026"},{"canonical":"Genesis 34:27","passages":["בני יעקב באו על החללים ויבזו העיר אשר טמאו אחותם "],"query":"001034027"},{"canonical":"Genesis 34:28","passages":["את צאנם ואת בקרם ואת חמריהם ואת אשר בעיר ואת אשר בשדה לקחו "],"query":"001034028"},{"canonical":"Genesis 34:29","passages":["ואת כל חילם ואת כל טפם ואת נשיהם שבו ויבזו ואת כל אשר בבית "],"query":"001034029"},{"canonical":"Genesis 34:30","passages":["ויאמר יעקב אל שמעון ואל לוי עכרתם אתי להבאישני בישב הארץ בכנעני ובפרזי ואני מתי מספר ונאספו עלי והכוני ונשמדתי אני וביתי "],"query":"001034030"},{"canonical":"Genesis 34:31","passages":["ויאמרו הכזונה יעשה את אחותנו פ"],"query":"001034031"}]}