{"query":"026029","verses":[{},{"canonical":"Ezekiel 29:1","passages":["בשנה העשירית בעשרי בשנים עשר לחדש היה דבר יהוה אלי לאמר "],"query":"026029001"},{"canonical":"Ezekiel 29:2","passages":["בן אדם שים פניך על פרעה מלך מצרים והנבא עליו ועל מצרים כלה "],"query":"026029002"},{"canonical":"Ezekiel 29:3","passages":["דבר ואמרת כה אמר אדני יהוה הנני עליך פרעה מלך מצרים התנים הגדול הרבץ בתוך יאריו אשר אמר לי יארי ואני עשיתני "],"query":"026029003"},{"canonical":"Ezekiel 29:4","passages":["ונתתי חחים בלחייך והדבקתי דגת יאריך בקשקשתיך והעליתיך מתוך יאריך ואת כל דגת יאריך בקשקשתיך תדבק "],"query":"026029004"},{"canonical":"Ezekiel 29:5","passages":["ונטשתיך המדברה אותך ואת כל דגת יאריך על פני השדה תפול לא תאסף ולא תקבץ לחית הארץ ולעוף השמים נתתיך לאכלה "],"query":"026029005"},{"canonical":"Ezekiel 29:6","passages":["וידעו כל ישבי מצרים כי אני יהוה יען היותם משענת קנה לבית ישראל "],"query":"026029006"},{"canonical":"Ezekiel 29:7","passages":["בתפשם בך  ס "],"query":"026029007"},{"canonical":"Ezekiel 29:8","passages":["לכן כה אמר אדני יהוה הנני מביא עליך חרב והכרתי ממך אדם ובהמה "],"query":"026029008"},{"canonical":"Ezekiel 29:9","passages":["והיתה ארץ מצרים לשממה וחרבה וידעו כי אני יהוה יען אמר יאר לי ואני עשיתי "],"query":"026029009"},{"canonical":"Ezekiel 29:10","passages":["לכן הנני אליך ואל יאריך ונתתי את ארץ מצרים לחרבות חרב שממה ממגדל סונה ועד גבול כוש "],"query":"026029010"},{"canonical":"Ezekiel 29:11","passages":["לא תעבר בה רגל אדם ורגל בהמה לא תעבר בה ולא תשב ארבעים שנה "],"query":"026029011"},{"canonical":"Ezekiel 29:12","passages":["ונתתי את ארץ מצרים שממה בתוך ארצות נשמות ועריה בתוך ערים מחרבות תהיין שממה ארבעים שנה והפצתי את מצרים בגוים וזריתים בארצות פ"],"query":"026029012"},{"canonical":"Ezekiel 29:13","passages":["כי כה אמר אדני יהוה מקץ ארבעים שנה אקבץ את מצרים מן העמים אשר נפצו שמה "],"query":"026029013"},{"canonical":"Ezekiel 29:14","passages":["ושבתי את שבות מצרים והשבתי אתם ארץ פתרוס על ארץ מכורתם והיו שם ממלכה שפלה "],"query":"026029014"},{"canonical":"Ezekiel 29:15","passages":["מן הממלכות תהיה שפלה ולא תתנשא עוד על הגוים והמעטתים לבלתי רדות בגוים "],"query":"026029015"},{"canonical":"Ezekiel 29:16","passages":["ולא יהיה עוד לבית ישראל למבטח מזכיר עון בפנותם אחריהם וידעו כי אני אדני יהוה פ"],"query":"026029016"},{"canonical":"Ezekiel 29:17","passages":["ויהי בעשרים ושבע שנה בראשון באחד לחדש היה דבר יהוה אלי לאמר "],"query":"026029017"},{"canonical":"Ezekiel 29:18","passages":["בן אדם נבוכדראצר מלך בבל העביד את חילו עבדה גדלה אל צר כל ראש מקרח וכל כתף מרוטה ושכר לא היה לו ולחילו מצר על העבדה אשר עבד עליה  ס "],"query":"026029018"},{"canonical":"Ezekiel 29:19","passages":["לכן כה אמר אדני יהוה הנני נתן לנבוכדראצר מלך בבל את ארץ מצרים ונשא המנה ושלל שללה ובזז בזה והיתה שכר לחילו "],"query":"026029019"},{"canonical":"Ezekiel 29:20","passages":["פעלתו אשר עבד בה נתתי לו את ארץ מצרים אשר עשו לי נאם אדני יהוה  ס "],"query":"026029020"},{"canonical":"Ezekiel 29:21","passages":["ביום ההוא אצמיח קרן לבית ישראל ולך אתן פתחון פה בתוכם וידעו כי אני יהוה פ"],"query":"026029021"}]}