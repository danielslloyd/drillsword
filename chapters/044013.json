{"query":"044013","verses":[{},{"canonical":"Acts 13:1","passages":["Ἦσαν  ⸀δὲ ἐν Ἀντιοχείᾳ κατὰ τὴν οὖσαν ἐκκλησίαν προφῆται καὶ διδάσκαλοι ὅ τε Βαρναβᾶς καὶ Συμεὼν ὁ καλούμενος Νίγερ,  καὶ Λούκιος ὁ Κυρηναῖος,  Μαναήν τε Ἡρῴδου τοῦ τετραάρχου σύντροφος καὶ Σαῦλος.  "],"query":"044013001"},{"canonical":"Acts 13:2","passages":["λειτουργούντων δὲ αὐτῶν τῷ κυρίῳ καὶ νηστευόντων εἶπεν τὸ πνεῦμα τὸ ἅγιον·  Ἀφορίσατε δή μοι τὸν Βαρναβᾶν  ⸀καὶ Σαῦλον εἰς τὸ ἔργον ὃ προσκέκλημαι αὐτούς.  "],"query":"044013002"},{"canonical":"Acts 13:3","passages":["τότε νηστεύσαντες καὶ προσευξάμενοι καὶ ἐπιθέντες τὰς χεῖρας αὐτοῖς ἀπέλυσαν.  "],"query":"044013003"},{"canonical":"Acts 13:4","passages":[" ⸀Αὐτοὶ μὲν οὖν ἐκπεμφθέντες ὑπὸ τοῦ  ⸂ἁγίου πνεύματος⸃  κατῆλθον  ⸀εἰς Σελεύκειαν,  ἐκεῖθέν  ⸀τε ἀπέπλευσαν  ⸁εἰς Κύπρον,  "],"query":"044013004"},{"canonical":"Acts 13:5","passages":["καὶ γενόμενοι ἐν Σαλαμῖνι κατήγγελλον τὸν λόγον τοῦ θεοῦ ἐν ταῖς συναγωγαῖς τῶν Ἰουδαίων·  εἶχον δὲ καὶ Ἰωάννην ὑπηρέτην.  "],"query":"044013005"},{"canonical":"Acts 13:6","passages":["διελθόντες δὲ  ⸀ὅλην τὴν νῆσον ἄχρι Πάφου εὗρον  ⸀ἄνδρα τινὰ μάγον ψευδοπροφήτην Ἰουδαῖον ᾧ ὄνομα  ⸀Βαριησοῦ,  "],"query":"044013006"},{"canonical":"Acts 13:7","passages":["ὃς ἦν σὺν τῷ ἀνθυπάτῳ Σεργίῳ Παύλῳ,  ἀνδρὶ συνετῷ.  οὗτος προσκαλεσάμενος Βαρναβᾶν καὶ Σαῦλον ἐπεζήτησεν ἀκοῦσαι τὸν λόγον τοῦ θεοῦ·  "],"query":"044013007"},{"canonical":"Acts 13:8","passages":["ἀνθίστατο δὲ αὐτοῖς Ἐλύμας ὁ μάγος,  οὕτως γὰρ μεθερμηνεύεται τὸ ὄνομα αὐτοῦ,  ζητῶν διαστρέψαι τὸν ἀνθύπατον ἀπὸ τῆς πίστεως.  "],"query":"044013008"},{"canonical":"Acts 13:9","passages":["Σαῦλος δέ,  ὁ καὶ Παῦλος,  πλησθεὶς πνεύματος  ⸀ἁγίου ἀτενίσας εἰς αὐτὸν "],"query":"044013009"},{"canonical":"Acts 13:10","passages":["εἶπεν·  Ὦ πλήρης παντὸς δόλου καὶ πάσης ῥᾳδιουργίας,  υἱὲ διαβόλου,  ἐχθρὲ πάσης δικαιοσύνης,  οὐ παύσῃ διαστρέφων τὰς  ⸀ὁδοὺς κυρίου τὰς εὐθείας;  "],"query":"044013010"},{"canonical":"Acts 13:11","passages":["καὶ νῦν ἰδοὺ χεὶρ κυρίου ἐπὶ σέ,  καὶ ἔσῃ τυφλὸς μὴ βλέπων τὸν ἥλιον ἄχρι καιροῦ.  παραχρῆμα  ⸀δὲ  ⸀ἔπεσεν ἐπ’ αὐτὸν ἀχλὺς καὶ σκότος,  καὶ περιάγων ἐζήτει χειραγωγούς.  "],"query":"044013011"},{"canonical":"Acts 13:12","passages":["τότε ἰδὼν ὁ ἀνθύπατος τὸ γεγονὸς ἐπίστευσεν ἐκπλησσόμενος ἐπὶ τῇ διδαχῇ τοῦ κυρίου.  "],"query":"044013012"},{"canonical":"Acts 13:13","passages":["Ἀναχθέντες δὲ ἀπὸ τῆς Πάφου οἱ  ⸀περὶ Παῦλον ἦλθον εἰς Πέργην τῆς Παμφυλίας·  Ἰωάννης δὲ ἀποχωρήσας ἀπ’ αὐτῶν ὑπέστρεψεν εἰς Ἱεροσόλυμα.  "],"query":"044013013"},{"canonical":"Acts 13:14","passages":["αὐτοὶ δὲ διελθόντες ἀπὸ τῆς Πέργης παρεγένοντο εἰς Ἀντιόχειαν  ⸂τὴν Πισιδίαν⸃,  καὶ  ⸀εἰσελθόντες εἰς τὴν συναγωγὴν τῇ ἡμέρᾳ τῶν σαββάτων ἐκάθισαν.  "],"query":"044013014"},{"canonical":"Acts 13:15","passages":["μετὰ δὲ τὴν ἀνάγνωσιν τοῦ νόμου καὶ τῶν προφητῶν ἀπέστειλαν οἱ ἀρχισυνάγωγοι πρὸς αὐτοὺς λέγοντες·  Ἄνδρες ἀδελφοί,  εἴ  ⸀τίς ἐστιν  ⸂ἐν ὑμῖν λόγος⸃  παρακλήσεως πρὸς τὸν λαόν,  λέγετε.  "],"query":"044013015"},{"canonical":"Acts 13:16","passages":["ἀναστὰς δὲ Παῦλος καὶ κατασείσας τῇ χειρὶ εἶπεν·  Ἄνδρες Ἰσραηλῖται καὶ οἱ φοβούμενοι τὸν θεόν,  ἀκούσατε.  "],"query":"044013016"},{"canonical":"Acts 13:17","passages":["ὁ θεὸς τοῦ λαοῦ τούτου  ⸀Ἰσραὴλ ἐξελέξατο τοὺς πατέρας ἡμῶν,  καὶ τὸν λαὸν ὕψωσεν ἐν τῇ παροικίᾳ ἐν γῇ  ⸀Αἰγύπτου,  καὶ μετὰ βραχίονος ὑψηλοῦ ἐξήγαγεν αὐτοὺς ἐξ αὐτῆς,  "],"query":"044013017"},{"canonical":"Acts 13:18","passages":["καί,  ὡς τεσσερακονταετῆ χρόνον ἐτροποφόρησεν αὐτοὺς ἐν τῇ ἐρήμῳ,  "],"query":"044013018"},{"canonical":"Acts 13:19","passages":[" ⸀καὶ καθελὼν ἔθνη ἑπτὰ ἐν γῇ Χανάαν  ⸀κατεκληρονόμησεν τὴν γῆν αὐτῶν "],"query":"044013019"},{"canonical":"Acts 13:20","passages":[" ⸂ὡς ἔτεσι τετρακοσίοις καὶ πεντήκοντα.  καὶ μετὰ ταῦτα⸃  ἔδωκεν κριτὰς ἕως Σαμουὴλ  ⸀τοῦ προφήτου.  "],"query":"044013020"},{"canonical":"Acts 13:21","passages":["κἀκεῖθεν ᾐτήσαντο βασιλέα,  καὶ ἔδωκεν αὐτοῖς ὁ θεὸς τὸν Σαοὺλ υἱὸν Κίς,  ἄνδρα ἐκ φυλῆς Βενιαμίν,  ἔτη τεσσεράκοντα·  "],"query":"044013021"},{"canonical":"Acts 13:22","passages":["καὶ μεταστήσας αὐτὸν ἤγειρεν  ⸂τὸν Δαυὶδ αὐτοῖς⸃  εἰς βασιλέα,  ᾧ καὶ εἶπεν μαρτυρήσας·  Εὗρον Δαυὶδ τὸν τοῦ Ἰεσσαί,  ἄνδρα κατὰ τὴν καρδίαν μου,  ὃς ποιήσει πάντα τὰ θελήματά μου.  "],"query":"044013022"},{"canonical":"Acts 13:23","passages":["τούτου ὁ θεὸς ἀπὸ τοῦ σπέρματος κατ’ ἐπαγγελίαν ἤγαγεν τῷ Ἰσραὴλ  ⸂σωτῆρα Ἰησοῦν⸃,  "],"query":"044013023"},{"canonical":"Acts 13:24","passages":["προκηρύξαντος Ἰωάννου πρὸ προσώπου τῆς εἰσόδου αὐτοῦ βάπτισμα μετανοίας  ⸂παντὶ τῷ λαῷ⸃  Ἰσραήλ.  "],"query":"044013024"},{"canonical":"Acts 13:25","passages":["ὡς δὲ ἐπλήρου  ⸀Ἰωάννης τὸν δρόμον,  ἔλεγεν·   ⸂Τί ἐμὲ⸃  ὑπονοεῖτε εἶναι;  οὐκ εἰμὶ ἐγώ·  ἀλλ’ ἰδοὺ ἔρχεται μετ’ ἐμὲ οὗ οὐκ εἰμὶ ἄξιος τὸ ὑπόδημα τῶν ποδῶν λῦσαι.  "],"query":"044013025"},{"canonical":"Acts 13:26","passages":["Ἄνδρες ἀδελφοί,  υἱοὶ γένους Ἀβραὰμ καὶ οἱ ἐν ὑμῖν φοβούμενοι τὸν θεόν,   ⸀ἡμῖν ὁ λόγος τῆς σωτηρίας ταύτης  ⸀ἐξαπεστάλη.  "],"query":"044013026"},{"canonical":"Acts 13:27","passages":["οἱ γὰρ κατοικοῦντες ἐν Ἰερουσαλὴμ καὶ οἱ ἄρχοντες αὐτῶν τοῦτον ἀγνοήσαντες καὶ τὰς φωνὰς τῶν προφητῶν τὰς κατὰ πᾶν σάββατον ἀναγινωσκομένας κρίναντες ἐπλήρωσαν,  "],"query":"044013027"},{"canonical":"Acts 13:28","passages":["καὶ μηδεμίαν αἰτίαν θανάτου εὑρόντες ᾐτήσαντο Πιλᾶτον ἀναιρεθῆναι αὐτόν·  "],"query":"044013028"},{"canonical":"Acts 13:29","passages":["ὡς δὲ ἐτέλεσαν πάντα τὰ περὶ αὐτοῦ γεγραμμένα,  καθελόντες ἀπὸ τοῦ ξύλου ἔθηκαν εἰς μνημεῖον.  "],"query":"044013029"},{"canonical":"Acts 13:30","passages":["ὁ δὲ θεὸς ἤγειρεν αὐτὸν ἐκ νεκρῶν·  "],"query":"044013030"},{"canonical":"Acts 13:31","passages":["ὃς ὤφθη ἐπὶ ἡμέρας πλείους τοῖς συναναβᾶσιν αὐτῷ ἀπὸ τῆς Γαλιλαίας εἰς Ἰερουσαλήμ,  οἵτινες  ⸀νῦν εἰσὶ μάρτυρες αὐτοῦ πρὸς τὸν λαόν.  "],"query":"044013031"},{"canonical":"Acts 13:32","passages":["καὶ ἡμεῖς ὑμᾶς εὐαγγελιζόμεθα τὴν πρὸς τοὺς πατέρας ἐπαγγελίαν γενομένην "],"query":"044013032"},{"canonical":"Acts 13:33","passages":["ὅτι ταύτην ὁ θεὸς ἐκπεπλήρωκεν τοῖς τέκνοις  ⸀ἡμῶν ἀναστήσας Ἰησοῦν,  ὡς καὶ ἐν τῷ  ⸂ψαλμῷ γέγραπται τῷ δευτέρῳ⸃·  Υἱός μου εἶ σύ,  ἐγὼ σήμερον γεγέννηκά σε.  "],"query":"044013033"},{"canonical":"Acts 13:34","passages":["ὅτι δὲ ἀνέστησεν αὐτὸν ἐκ νεκρῶν μηκέτι μέλλοντα ὑποστρέφειν εἰς διαφθοράν,  οὕτως εἴρηκεν ὅτι Δώσω ὑμῖν τὰ ὅσια Δαυὶδ τὰ πιστά.  "],"query":"044013034"},{"canonical":"Acts 13:35","passages":[" ⸀διότι καὶ ἐν ἑτέρῳ λέγει·  Οὐ δώσεις τὸν ὅσιόν σου ἰδεῖν διαφθοράν·  "],"query":"044013035"},{"canonical":"Acts 13:36","passages":["Δαυὶδ μὲν γὰρ ἰδίᾳ γενεᾷ ὑπηρετήσας τῇ τοῦ θεοῦ βουλῇ ἐκοιμήθη καὶ προσετέθη πρὸς τοὺς πατέρας αὐτοῦ καὶ εἶδεν διαφθοράν,  "],"query":"044013036"},{"canonical":"Acts 13:37","passages":["ὃν δὲ ὁ θεὸς ἤγειρεν οὐκ εἶδεν διαφθοράν.  "],"query":"044013037"},{"canonical":"Acts 13:38","passages":["γνωστὸν οὖν ἔστω ὑμῖν,  ἄνδρες ἀδελφοί,  ὅτι διὰ τούτου ὑμῖν ἄφεσις ἁμαρτιῶν καταγγέλλεται,  καὶ ἀπὸ πάντων ὧν οὐκ ἠδυνήθητε  ⸀ἐν νόμῳ Μωϋσέως δικαιωθῆναι "],"query":"044013038"},{"canonical":"Acts 13:39","passages":["ἐν τούτῳ πᾶς ὁ πιστεύων δικαιοῦται.  "],"query":"044013039"},{"canonical":"Acts 13:40","passages":["βλέπετε οὖν μὴ  ⸀ἐπέλθῃ τὸ εἰρημένον ἐν τοῖς προφήταις·  "],"query":"044013040"},{"canonical":"Acts 13:41","passages":["Ἴδετε,  οἱ καταφρονηταί,  καὶ θαυμάσατε καὶ ἀφανίσθητε,  ὅτι ἔργον  ⸂ἐργάζομαι ἐγὼ⸃  ἐν ταῖς ἡμέραις ὑμῶν,   ⸀ἔργον ὃ οὐ μὴ πιστεύσητε ἐάν τις ἐκδιηγῆται ὑμῖν.  "],"query":"044013041"},{"canonical":"Acts 13:42","passages":["Ἐξιόντων δὲ  ⸀αὐτῶν  ⸀παρεκάλουν εἰς τὸ μεταξὺ σάββατον λαληθῆναι αὐτοῖς τὰ ῥήματα  ⸀ταῦτα.  "],"query":"044013042"},{"canonical":"Acts 13:43","passages":["λυθείσης δὲ τῆς συναγωγῆς ἠκολούθησαν πολλοὶ τῶν Ἰουδαίων καὶ τῶν σεβομένων προσηλύτων τῷ Παύλῳ καὶ τῷ Βαρναβᾷ,  οἵτινες προσλαλοῦντες  ⸀αὐτοῖς ἔπειθον·  αὐτοὺς  ⸀προσμένειν τῇ χάριτι τοῦ θεοῦ.  "],"query":"044013043"},{"canonical":"Acts 13:44","passages":["Τῷ  ⸀δὲ ἐρχομένῳ σαββάτῳ σχεδὸν πᾶσα ἡ πόλις συνήχθη ἀκοῦσαι τὸν λόγον τοῦ  ⸀κυρίου.  "],"query":"044013044"},{"canonical":"Acts 13:45","passages":["ἰδόντες δὲ οἱ Ἰουδαῖοι τοὺς ὄχλους ἐπλήσθησαν ζήλου καὶ ἀντέλεγον τοῖς  ⸀ὑπὸ Παύλου  ⸀λαλουμένοις  ⸀βλασφημοῦντες.  "],"query":"044013045"},{"canonical":"Acts 13:46","passages":["παρρησιασάμενοί  ⸀τε ὁ Παῦλος καὶ ὁ Βαρναβᾶς εἶπαν·  Ὑμῖν ἦν ἀναγκαῖον πρῶτον λαληθῆναι τὸν λόγον τοῦ θεοῦ·   ⸀ἐπειδὴ ἀπωθεῖσθε αὐτὸν καὶ οὐκ ἀξίους κρίνετε ἑαυτοὺς τῆς αἰωνίου ζωῆς,  ἰδοὺ στρεφόμεθα εἰς τὰ ἔθνη·  "],"query":"044013046"},{"canonical":"Acts 13:47","passages":["οὕτως γὰρ ἐντέταλται ἡμῖν ὁ κύριος·  Τέθεικά σε εἰς φῶς ἐθνῶν τοῦ εἶναί σε εἰς σωτηρίαν ἕως ἐσχάτου τῆς γῆς.  "],"query":"044013047"},{"canonical":"Acts 13:48","passages":["ἀκούοντα δὲ τὰ ἔθνη  ⸀ἔχαιρον καὶ ἐδόξαζον τὸν λόγον τοῦ  ⸀κυρίου,  καὶ ἐπίστευσαν ὅσοι ἦσαν τεταγμένοι εἰς ζωὴν αἰώνιον·  "],"query":"044013048"},{"canonical":"Acts 13:49","passages":["διεφέρετο δὲ ὁ λόγος τοῦ κυρίου δι’ ὅλης τῆς χώρας.  "],"query":"044013049"},{"canonical":"Acts 13:50","passages":["οἱ δὲ Ἰουδαῖοι παρώτρυναν τὰς σεβομένας  ⸀γυναῖκας τὰς εὐσχήμονας καὶ τοὺς πρώτους τῆς πόλεως καὶ ἐπήγειραν διωγμὸν ἐπὶ τὸν Παῦλον  ⸀καὶ Βαρναβᾶν,  καὶ ἐξέβαλον αὐτοὺς ἀπὸ τῶν ὁρίων αὐτῶν.  "],"query":"044013050"},{"canonical":"Acts 13:51","passages":["οἱ δὲ ἐκτιναξάμενοι τὸν κονιορτὸν τῶν  ⸀ποδῶν ἐπ’ αὐτοὺς ἦλθον εἰς Ἰκόνιον,  "],"query":"044013051"},{"canonical":"Acts 13:52","passages":["οἵ  ⸀τε μαθηταὶ ἐπληροῦντο χαρᾶς καὶ πνεύματος ἁγίου.  "],"query":"044013052"}]}