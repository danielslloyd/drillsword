{"query":"019115","verses":[{},{"canonical":"Psalm 115:1","passages":["לא לנו יהוה לא לנו כי לשמך תן כבוד על חסדך על אמתך "],"query":"019115001"},{"canonical":"Psalm 115:2","passages":["למה יאמרו הגוים איה נא אלהיהם "],"query":"019115002"},{"canonical":"Psalm 115:3","passages":["ואלהינו בשמים כל אשר חפץ עשה "],"query":"019115003"},{"canonical":"Psalm 115:4","passages":["עצביהם כסף וזהב מעשה ידי אדם "],"query":"019115004"},{"canonical":"Psalm 115:5","passages":["פה להם ולא ידברו עינים להם ולא יראו "],"query":"019115005"},{"canonical":"Psalm 115:6","passages":["אזנים להם ולא ישמעו אף להם ולא יריחון "],"query":"019115006"},{"canonical":"Psalm 115:7","passages":["ידיהם ולא ימישון רגליהם ולא יהלכו לא יהגו בגרונם "],"query":"019115007"},{"canonical":"Psalm 115:8","passages":["כמוהם יהיו עשיהם כל אשר בטח בהם "],"query":"019115008"},{"canonical":"Psalm 115:9","passages":["ישראל בטח ביהוה עזרם ומגנם הוא "],"query":"019115009"},{"canonical":"Psalm 115:10","passages":["בית אהרן בטחו ביהוה עזרם ומגנם הוא "],"query":"019115010"},{"canonical":"Psalm 115:11","passages":["יראי יהוה בטחו ביהוה עזרם ומגנם הוא "],"query":"019115011"},{"canonical":"Psalm 115:12","passages":["יהוה זכרנו יברך יברך את בית ישראל יברך את בית אהרן "],"query":"019115012"},{"canonical":"Psalm 115:13","passages":["יברך יראי יהוה הקטנים עם הגדלים "],"query":"019115013"},{"canonical":"Psalm 115:14","passages":["יסף יהוה עליכם עליכם ועל בניכם "],"query":"019115014"},{"canonical":"Psalm 115:15","passages":["ברוכים אתם ליהוה עשה שמים וארץ "],"query":"019115015"},{"canonical":"Psalm 115:16","passages":["השמים שמים ליהוה והארץ נתן לבני אדם "],"query":"019115016"},{"canonical":"Psalm 115:17","passages":["לא המתים יהללו יה ולא כל ירדי דומה "],"query":"019115017"},{"canonical":"Psalm 115:18","passages":["ואנחנו נברך יה מעתה ועד עולם הללו יה "],"query":"019115018"}]}