{"query":"019027","verses":[{},{"canonical":"Psalm 27:1","passages":["לדוד יהוה אורי וישעי ממי אירא יהוה מעוז חיי ממי אפחד "],"query":"019027001"},{"canonical":"Psalm 27:2","passages":["בקרב עלי מרעים לאכל את בשרי צרי ואיבי לי המה כשלו ונפלו "],"query":"019027002"},{"canonical":"Psalm 27:3","passages":["אם תחנה עלי מחנה לא יירא לבי אם תקום עלי מלחמה בזאת אני בוטח "],"query":"019027003"},{"canonical":"Psalm 27:4","passages":["אחת שאלתי מאת יהוה אותה אבקש שבתי בבית יהוה כל ימי חיי לחזות בנעם יהוה ולבקר בהיכלו "],"query":"019027004"},{"canonical":"Psalm 27:5","passages":["כי יצפנני בסכה ביום רעה יסתרני בסתר אהלו בצור ירוממני "],"query":"019027005"},{"canonical":"Psalm 27:6","passages":["ועתה ירום ראשי על איבי סביבותי ואזבחה באהלו זבחי תרועה אשירה ואזמרה ליהוה "],"query":"019027006"},{"canonical":"Psalm 27:7","passages":["שמע יהוה קולי אקרא וחנני וענני "],"query":"019027007"},{"canonical":"Psalm 27:8","passages":["לך אמר לבי בקשו פני את פניך יהוה אבקש "],"query":"019027008"},{"canonical":"Psalm 27:9","passages":["אל תסתר פניך ממני אל תט באף עבדך עזרתי היית אל תטשני ואל תעזבני אלהי ישעי "],"query":"019027009"},{"canonical":"Psalm 27:10","passages":["כי אבי ואמי עזבוני ויהוה יאספני "],"query":"019027010"},{"canonical":"Psalm 27:11","passages":["הורני יהוה דרכך ונחני בארח מישור למען שוררי "],"query":"019027011"},{"canonical":"Psalm 27:12","passages":["אל תתנני בנפש צרי כי קמו בי עדי שקר ויפח חמס "],"query":"019027012"},{"canonical":"Psalm 27:13","passages":["לולא האמנתי לראות בטוב יהוה בארץ חיים "],"query":"019027013"},{"canonical":"Psalm 27:14","passages":["קוה אל יהוה חזק ויאמץ לבך וקוה אל יהוה "],"query":"019027014"}]}