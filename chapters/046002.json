{"query":"046002","verses":[{},{"canonical":"1 Corinthians 2:1","passages":["Κἀγὼ ἐλθὼν πρὸς ὑμᾶς,  ἀδελφοί,  ἦλθον οὐ καθ’ ὑπεροχὴν λόγου ἢ σοφίας καταγγέλλων ὑμῖν τὸ  ⸀μαρτύριον τοῦ θεοῦ.  "],"query":"046002001"},{"canonical":"1 Corinthians 2:2","passages":["οὐ γὰρ ἔκρινά  ⸂τι εἰδέναι⸃  ἐν ὑμῖν εἰ μὴ Ἰησοῦν Χριστὸν καὶ τοῦτον ἐσταυρωμένον·  "],"query":"046002002"},{"canonical":"1 Corinthians 2:3","passages":["κἀγὼ ἐν ἀσθενείᾳ καὶ ἐν φόβῳ καὶ ἐν τρόμῳ πολλῷ ἐγενόμην πρὸς ὑμᾶς,  "],"query":"046002003"},{"canonical":"1 Corinthians 2:4","passages":["καὶ ὁ λόγος μου καὶ τὸ κήρυγμά μου οὐκ ἐν  ⸂πειθοῖ σοφίας⸃  ἀλλ’ ἐν ἀποδείξει πνεύματος καὶ δυνάμεως,  "],"query":"046002004"},{"canonical":"1 Corinthians 2:5","passages":["ἵνα ἡ πίστις ὑμῶν μὴ ᾖ ἐν σοφίᾳ ἀνθρώπων ἀλλ’ ἐν δυνάμει θεοῦ.  "],"query":"046002005"},{"canonical":"1 Corinthians 2:6","passages":["Σοφίαν δὲ λαλοῦμεν ἐν τοῖς τελείοις,  σοφίαν δὲ οὐ τοῦ αἰῶνος τούτου οὐδὲ τῶν ἀρχόντων τοῦ αἰῶνος τούτου τῶν καταργουμένων·  "],"query":"046002006"},{"canonical":"1 Corinthians 2:7","passages":["ἀλλὰ λαλοῦμεν  ⸂θεοῦ σοφίαν⸃  ἐν μυστηρίῳ,  τὴν ἀποκεκρυμμένην,  ἣν προώρισεν ὁ θεὸς πρὸ τῶν αἰώνων εἰς δόξαν ἡμῶν·  "],"query":"046002007"},{"canonical":"1 Corinthians 2:8","passages":["ἣν οὐδεὶς τῶν ἀρχόντων τοῦ αἰῶνος τούτου ἔγνωκεν,  εἰ γὰρ ἔγνωσαν,  οὐκ ἂν τὸν κύριον τῆς δόξης ἐσταύρωσαν·  "],"query":"046002008"},{"canonical":"1 Corinthians 2:9","passages":["ἀλλὰ καθὼς γέγραπται·  Ἃ ὀφθαλμὸς οὐκ εἶδεν καὶ οὖς οὐκ ἤκουσεν καὶ ἐπὶ καρδίαν ἀνθρώπου οὐκ ἀνέβη,   ⸀ὅσα ἡτοίμασεν ὁ θεὸς τοῖς ἀγαπῶσιν αὐτόν.  "],"query":"046002009"},{"canonical":"1 Corinthians 2:10","passages":["ἡμῖν  ⸀γὰρ  ⸂ἀπεκάλυψεν ὁ θεὸς⸃  διὰ τοῦ  ⸀πνεύματος,  τὸ γὰρ πνεῦμα πάντα ἐραυνᾷ,  καὶ τὰ βάθη τοῦ θεοῦ.  "],"query":"046002010"},{"canonical":"1 Corinthians 2:11","passages":["τίς γὰρ οἶδεν ἀνθρώπων τὰ τοῦ ἀνθρώπου εἰ μὴ τὸ πνεῦμα τοῦ ἀνθρώπου τὸ ἐν αὐτῷ;  οὕτως καὶ τὰ τοῦ θεοῦ οὐδεὶς  ⸀ἔγνωκεν εἰ μὴ τὸ πνεῦμα τοῦ θεοῦ.  "],"query":"046002011"},{"canonical":"1 Corinthians 2:12","passages":["ἡμεῖς δὲ οὐ τὸ πνεῦμα τοῦ κόσμου ἐλάβομεν ἀλλὰ τὸ πνεῦμα τὸ ἐκ τοῦ θεοῦ,  ἵνα εἰδῶμεν τὰ ὑπὸ τοῦ θεοῦ χαρισθέντα ἡμῖν·  "],"query":"046002012"},{"canonical":"1 Corinthians 2:13","passages":["ἃ καὶ λαλοῦμεν οὐκ ἐν διδακτοῖς ἀνθρωπίνης σοφίας λόγοις,  ἀλλ’ ἐν διδακτοῖς  ⸀πνεύματος,  πνευματικοῖς πνευματικὰ συγκρίνοντες.  "],"query":"046002013"},{"canonical":"1 Corinthians 2:14","passages":["Ψυχικὸς δὲ ἄνθρωπος οὐ δέχεται τὰ τοῦ πνεύματος τοῦ θεοῦ,  μωρία γὰρ αὐτῷ ἐστίν,  καὶ οὐ δύναται γνῶναι,  ὅτι πνευματικῶς ἀνακρίνεται·  "],"query":"046002014"},{"canonical":"1 Corinthians 2:15","passages":["ὁ δὲ πνευματικὸς ἀνακρίνει  ⸀τὰ πάντα,  αὐτὸς δὲ ὑπ’ οὐδενὸς ἀνακρίνεται.  "],"query":"046002015"},{"canonical":"1 Corinthians 2:16","passages":["τίς γὰρ ἔγνω νοῦν κυρίου,  ὃς συμβιβάσει αὐτόν;  ἡμεῖς δὲ νοῦν Χριστοῦ ἔχομεν.  "],"query":"046002016"}]}