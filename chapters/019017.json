{"query":"019017","verses":[{},{"canonical":"Psalm 17:1","passages":["תפלה לדוד שמעה יהוה צדק הקשיבה רנתי האזינה תפלתי בלא שפתי מרמה "],"query":"019017001"},{"canonical":"Psalm 17:2","passages":["מלפניך משפטי יצא עיניך תחזינה מישרים "],"query":"019017002"},{"canonical":"Psalm 17:3","passages":["בחנת לבי פקדת לילה צרפתני בל תמצא זמתי בל יעבר פי "],"query":"019017003"},{"canonical":"Psalm 17:4","passages":["לפעלות אדם בדבר שפתיך אני שמרתי ארחות פריץ "],"query":"019017004"},{"canonical":"Psalm 17:5","passages":["תמך אשרי במעגלותיך בל נמוטו פעמי "],"query":"019017005"},{"canonical":"Psalm 17:6","passages":["אני קראתיך כי תענני אל הט אזנך לי שמע אמרתי "],"query":"019017006"},{"canonical":"Psalm 17:7","passages":["הפלה חסדיך מושיע חוסים ממתקוממים בימינך "],"query":"019017007"},{"canonical":"Psalm 17:8","passages":["שמרני כאישון בת עין בצל כנפיך תסתירני "],"query":"019017008"},{"canonical":"Psalm 17:9","passages":["מפני רשעים זו שדוני איבי בנפש יקיפו עלי "],"query":"019017009"},{"canonical":"Psalm 17:10","passages":["חלבמו סגרו פימו דברו בגאות "],"query":"019017010"},{"canonical":"Psalm 17:11","passages":["אשרינו עתה סבבונו עיניהם ישיתו לנטות בארץ "],"query":"019017011"},{"canonical":"Psalm 17:12","passages":["דמינו כאריה יכסוף לטרוף וככפיר ישב במסתר͏ים "],"query":"019017012"},{"canonical":"Psalm 17:13","passages":["קומה יהוה קדמה פניו הכריעהו פלטה נפשי מרשע חרבך "],"query":"019017013"},{"canonical":"Psalm 17:14","passages":["ממתים ידך יהוה ממתים מחלד חלקם בחיים וצפונך תמלא בטנם ישבעו בנים והניחו יתרם לעולליה͏ם "],"query":"019017014"},{"canonical":"Psalm 17:15","passages":["אני בצדק אחזה פניך אשבעה בהקיץ תמונתך "],"query":"019017015"}]}