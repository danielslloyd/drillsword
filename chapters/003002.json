{"query":"003002","verses":[{},{"canonical":"Leviticus 2:1","passages":["ונפש כי תקריב קרבן מנחה ליהוה סלת יהיה קרבנו ויצק עליה שמן ונתן עליה לבנה "],"query":"003002001"},{"canonical":"Leviticus 2:2","passages":["ו͏הביאה אל בני אהרן הכהנים וקמץ משם מלא קמצו מסלתה ומשמנה על כל לבנתה והקטיר הכהן את אזכרתה המזבחה אשה ריח ניחח ליהוה "],"query":"003002002"},{"canonical":"Leviticus 2:3","passages":["והנותרת מן המנחה לאהרן ולבניו קדש קדשים מאשי יהוה  ס "],"query":"003002003"},{"canonical":"Leviticus 2:4","passages":["וכי תקרב קרבן מנחה מאפה תנור סלת חלות מצת בלולת בשמן ורקיקי מצות משחים בשמן  ס "],"query":"003002004"},{"canonical":"Leviticus 2:5","passages":["ואם מנחה על המחבת קרבנך סלת בלולה בשמן מצה תהיה "],"query":"003002005"},{"canonical":"Leviticus 2:6","passages":["פתות אתה פתים ויצקת עליה שמן מנחה הוא  ס "],"query":"003002006"},{"canonical":"Leviticus 2:7","passages":["ואם מנחת מרחשת קרבנך סלת בשמן תעשה "],"query":"003002007"},{"canonical":"Leviticus 2:8","passages":["והבאת את המנחה אשר יעשה מאלה ליהוה והקריבה אל הכהן והגישה אל המזבח "],"query":"003002008"},{"canonical":"Leviticus 2:9","passages":["והרים הכהן מן המנחה את אזכרתה והקטיר המזבחה אשה ריח ניחח ליהוה "],"query":"003002009"},{"canonical":"Leviticus 2:10","passages":["והנותרת מן המנחה לאהרן ולבניו קדש ק͏דשים מאשי יהוה "],"query":"003002010"},{"canonical":"Leviticus 2:11","passages":["כל המנחה אשר תקריבו ליהוה לא תעשה חמץ כי כל שאר וכל דבש לא תקטירו ממנו אשה ליהוה "],"query":"003002011"},{"canonical":"Leviticus 2:12","passages":["קרבן ראשית תקריבו אתם ליהוה ואל המזבח לא יעלו לריח ניחח "],"query":"003002012"},{"canonical":"Leviticus 2:13","passages":["וכל קרבן מנחתך במלח תמלח ולא תשבית מלח ברית אלהיך מעל מנחתך על כל קרבנך תקריב מלח  ס "],"query":"003002013"},{"canonical":"Leviticus 2:14","passages":["ואם תקריב מנחת בכורים ליהוה אביב קלוי באש גרש כרמל תקריב את מנחת בכוריך "],"query":"003002014"},{"canonical":"Leviticus 2:15","passages":["ונתת עליה שמן ושמת עליה לבנה מנחה הוא "],"query":"003002015"},{"canonical":"Leviticus 2:16","passages":["והקטיר הכהן את אזכרתה מגרשה ומשמנה על כל לבנתה אשה ליהוה פ"],"query":"003002016"}]}