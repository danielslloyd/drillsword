{"query":"024014","verses":[{},{"canonical":"Jeremiah 14:1","passages":["אשר היה דבר יהוה אל ירמיהו על דברי הבצרות "],"query":"024014001"},{"canonical":"Jeremiah 14:2","passages":["אבלה יהודה ושעריה אמללו קדרו לארץ וצוחת ירושל͏ם עלתה "],"query":"024014002"},{"canonical":"Jeremiah 14:3","passages":["ואדריהם שלחו צעיריהם למים באו על גבים לא מצאו מים שבו כליהם ריקם בשו והכלמו וחפו ראשם "],"query":"024014003"},{"canonical":"Jeremiah 14:4","passages":["בעבור האדמה חתה כי לא היה גשם בארץ בשו אכרים חפו ראשם "],"query":"024014004"},{"canonical":"Jeremiah 14:5","passages":["כי גם אילת בשדה ילדה ועזוב כי לא היה דשא "],"query":"024014005"},{"canonical":"Jeremiah 14:6","passages":["ופראים עמדו על שפים שאפו רוח כתנים כלו עיניהם כי אין עשב "],"query":"024014006"},{"canonical":"Jeremiah 14:7","passages":["אם עונינו ענו בנו יהוה עשה למען שמך כי רבו משובתינו לך חטאנו "],"query":"024014007"},{"canonical":"Jeremiah 14:8","passages":["מקוה ישראל מושיעו בעת צרה למה תהיה כגר בארץ וכארח נטה ללון "],"query":"024014008"},{"canonical":"Jeremiah 14:9","passages":["למה תהיה כאיש נדהם כגבור לא יוכל להושיע ואתה בקרבנו יהוה ושמך עלינו נקרא אל תנחנו  ס "],"query":"024014009"},{"canonical":"Jeremiah 14:10","passages":["כה אמר יהוה לעם הזה כן אהבו לנוע רגליהם לא חשכו ויהוה לא רצם עתה יזכר עונם ויפקד חטאתם  ס "],"query":"024014010"},{"canonical":"Jeremiah 14:11","passages":["ויאמר יהוה אלי אל תתפלל בעד העם הזה לטובה "],"query":"024014011"},{"canonical":"Jeremiah 14:12","passages":["כי יצמו אינני שמע אל רנתם וכי יעלו עלה ומנחה אינני רצם כי בחרב וברעב ובדבר אנכי מכלה אותם  ס "],"query":"024014012"},{"canonical":"Jeremiah 14:13","passages":["ואמר אהה אדני יהוה הנה הנבאים אמרים להם לא תראו חרב ורעב לא יהיה לכם כי שלום אמת אתן לכם במקום הזה  ס "],"query":"024014013"},{"canonical":"Jeremiah 14:14","passages":["ויאמר יהוה אלי שקר הנבאים נבאים בשמי לא שלחתים ולא צויתים ולא דברתי אליהם חזון שקר וקסם  ס "],"query":"024014014"},{"canonical":"Jeremiah 14:15","passages":["לכן כה אמר יהוה על הנבאים הנבאים בשמי ואני לא שלחתים והמה אמרים חרב ורעב לא יהיה בארץ הזאת בחרב וברעב יתמו הנבאים ההמה "],"query":"024014015"},{"canonical":"Jeremiah 14:16","passages":["והעם אשר המה נבאים להם יהיו משלכים בחצות ירושלם מפני הרעב והחרב ואין מקבר להמה המה נשיהם ובניהם ובנתיהם ושפכתי עליהם את רעתם "],"query":"024014016"},{"canonical":"Jeremiah 14:17","passages":["ואמרת אליהם את הדבר הזה תרדנה עיני דמעה לילה ויומם ואל תדמינה כי שבר גדול נשברה בתולת בת עמי מכה נחלה מאד "],"query":"024014017"},{"canonical":"Jeremiah 14:18","passages":["אם יצאתי השדה והנה חללי חרב ואם באתי העיר והנה תחלואי רעב כי גם נביא גם כהן סחרו אל ארץ ולא ידעו  ס "],"query":"024014018"},{"canonical":"Jeremiah 14:19","passages":["המאס מאסת את יהודה אם בציון געלה נפשך מדוע הכיתנו ואין לנו מרפא קוה לשלום ואין טוב ולעת מרפא והנה בעתה "],"query":"024014019"},{"canonical":"Jeremiah 14:20","passages":["ידענו יהוה רשענו עון אבותינו כי חטאנו לך "],"query":"024014020"},{"canonical":"Jeremiah 14:21","passages":["אל תנאץ למען שמך אל תנבל כסא כבודך זכר אל תפר בריתך אתנו "],"query":"024014021"},{"canonical":"Jeremiah 14:22","passages":["היש בהבלי הגוים מגשמים ואם השמים יתנו רבבים הלא אתה הוא יהוה אלהינו ונקוה לך כי אתה עשית את כל אלה פ"],"query":"024014022"}]}