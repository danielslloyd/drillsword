{"query":"010009","verses":[{},{"canonical":"2 Samuel 9:1","passages":["ויאמר דוד הכי יש עוד אשר נותר לבית שאול ואעשה עמו חסד בעבור יהונתן "],"query":"010009001"},{"canonical":"2 Samuel 9:2","passages":["ולבית שאול עבד ושמו ציבא ויקראו לו אל דוד ויאמר המלך אליו האתה ציבא ויאמר עבדך "],"query":"010009002"},{"canonical":"2 Samuel 9:3","passages":["ויאמר המלך האפס עוד איש לבית שאול ואעשה עמו חסד אלהים ויאמר ציבא אל המלך עוד בן ליהונתן נכה רגלים "],"query":"010009003"},{"canonical":"2 Samuel 9:4","passages":["ויאמר לו המלך איפה הוא ויאמר ציבא אל המלך הנה הוא בית מכיר בן עמיאל בלו דבר "],"query":"010009004"},{"canonical":"2 Samuel 9:5","passages":["וישלח המלך דוד ויקחהו מבית מכיר בן עמיאל מלו דבר "],"query":"010009005"},{"canonical":"2 Samuel 9:6","passages":["ויבא מפיבשת בן יהונתן בן שאול אל דוד ויפל על פניו וישתחו ויאמר דוד מפיבשת ויאמר הנה עבדך "],"query":"010009006"},{"canonical":"2 Samuel 9:7","passages":["ויאמר לו דוד אל תירא כי עשה אעשה עמך חסד בעבור יהונתן אביך והשבתי לך את כל שדה שאול אביך ואתה תאכל לחם על שלחני תמיד "],"query":"010009007"},{"canonical":"2 Samuel 9:8","passages":["וישתחו ויאמר מה עבדך כי פנית אל הכלב המת אשר כמוני "],"query":"010009008"},{"canonical":"2 Samuel 9:9","passages":["ויקרא המלך אל ציבא נער שאול ויאמר אליו כל אשר היה לשאול ולכל ביתו נתתי לבן אדניך "],"query":"010009009"},{"canonical":"2 Samuel 9:10","passages":["ועבדת לו את האדמה אתה ובניך ועבדיך והבאת והיה לבן אדניך לחם ואכלו ומפיבשת בן אדניך יאכל תמיד לחם על שלחני ולציבא חמשה עשר בנים ועשרים עבדים "],"query":"010009010"},{"canonical":"2 Samuel 9:11","passages":["ויאמר ציבא אל המלך ככל אשר יצוה אדני המלך את עבדו כן יעשה עבדך ומפיבשת אכל על שלחני כאחד מבני המלך "],"query":"010009011"},{"canonical":"2 Samuel 9:12","passages":["ולמפיבשת בן קטן ושמו מיכא וכל מושב בית ציבא עבדים למפיבשת "],"query":"010009012"},{"canonical":"2 Samuel 9:13","passages":["ומפיבשת ישב בירושלם כי על שלחן המלך תמיד הוא אכל והוא פסח שתי רגליו פ"],"query":"010009013"}]}