{"query":"014018","verses":[{},{"canonical":"2 Chronicles 18:1","passages":["ויהי ליהושפט עשר וכבוד לרב ויתחתן לאחאב "],"query":"014018001"},{"canonical":"2 Chronicles 18:2","passages":["וירד לקץ שנים אל אחאב לשמרון ויזבח לו אחאב צאן ובקר לרב ולעם אשר עמו ויסיתהו לעלות אל רמות גלעד "],"query":"014018002"},{"canonical":"2 Chronicles 18:3","passages":["ויאמר אחאב מלך ישראל אל יהושפט מלך יהודה התלך עמי רמת גלעד ויאמר לו כמוני כמוך וכעמך עמי ועמך במלחמה "],"query":"014018003"},{"canonical":"2 Chronicles 18:4","passages":["ויאמר יהושפט אל מלך ישראל דרש נא כיום את דבר יהוה "],"query":"014018004"},{"canonical":"2 Chronicles 18:5","passages":["ויקבץ מלך ישראל את הנבאים ארבע מאות איש ויאמר אלהם הנלך אל רמת גלעד למלחמה אם אחדל ויאמרו עלה ויתן האלהים ביד המלך "],"query":"014018005"},{"canonical":"2 Chronicles 18:6","passages":["ויאמר יהושפט האין פה נביא ליהוה עוד ונדרשה מאתו "],"query":"014018006"},{"canonical":"2 Chronicles 18:7","passages":["ויאמר מלך ישראל אל יהושפט עוד איש אחד לדרוש את יהוה מ͏אתו ואני שנאתיהו כי איננו מתנבא עלי לטובה כי כל ימיו לרעה הוא מיכיהו בן ימלא ויאמר יהושפט אל יאמר המלך כן "],"query":"014018007"},{"canonical":"2 Chronicles 18:8","passages":["ויקרא מלך ישראל אל סריס אחד ויאמר מהר מיכיהו בן ימלא "],"query":"014018008"},{"canonical":"2 Chronicles 18:9","passages":["ומלך ישראל ויהושפט מלך יהודה יושבים איש על כסאו מלבשים בגדים וישבים בגרן פתח שער שמרון וכל הנביאים מתנבאים לפניהם "],"query":"014018009"},{"canonical":"2 Chronicles 18:10","passages":["ויעש לו צדקיהו בן כנענה קרני ברזל ויאמר כה אמר יהוה באלה תנגח את ארם עד כלותם "],"query":"014018010"},{"canonical":"2 Chronicles 18:11","passages":["וכל הנבאים נבאים כן לאמר עלה רמת גלעד והצלח ונתן יהוה ביד המלך "],"query":"014018011"},{"canonical":"2 Chronicles 18:12","passages":["והמלאך אשר הלך לקרא למיכיהו דבר אליו לאמר הנה דברי הנבאים פה אחד טוב אל המלך ויהי נא דברך כאחד מהם ודברת טוב "],"query":"014018012"},{"canonical":"2 Chronicles 18:13","passages":["ויאמר מיכיהו חי יהוה כי את אשר יאמר אלהי אתו אדבר "],"query":"014018013"},{"canonical":"2 Chronicles 18:14","passages":["ויבא אל המלך ויאמר המלך אליו מיכה הנלך אל רמת גלעד למלחמה אם אחדל ויאמר עלו והצליחו וינתנו בידכם "],"query":"014018014"},{"canonical":"2 Chronicles 18:15","passages":["ויאמר אליו המלך עד כמה פעמים אני משביעך אשר לא תדבר אלי רק אמת בשם יהוה "],"query":"014018015"},{"canonical":"2 Chronicles 18:16","passages":["ויאמר ראיתי את כל ישראל נפוצים על ההרים כצאן אשר אין להן רעה ויאמר יהוה לא אדנים לאלה ישובו איש לביתו בשלום "],"query":"014018016"},{"canonical":"2 Chronicles 18:17","passages":["ויאמר מלך ישראל אל יהושפט הלא אמרתי אליך לא יתנבא עלי טוב כי אם לרע  ס "],"query":"014018017"},{"canonical":"2 Chronicles 18:18","passages":["ויאמר לכן שמעו דבר יהוה ראיתי את יהוה יושב על כסאו וכל צבא השמים עמדים על ימינו ושמאלו "],"query":"014018018"},{"canonical":"2 Chronicles 18:19","passages":["ויאמר יהוה מי יפתה את אחאב מלך ישראל ויעל ויפל ברמות גלעד ויאמר זה אמר ככה וזה אמר ככה "],"query":"014018019"},{"canonical":"2 Chronicles 18:20","passages":["ויצא הרוח ויעמד לפני יהוה ויאמר אני אפתנו ויאמר יהוה אליו במה "],"query":"014018020"},{"canonical":"2 Chronicles 18:21","passages":["ויאמר אצא והייתי לרוח שקר בפי כל נביאיו ויאמר תפתה וגם תוכל צא ועשה כן "],"query":"014018021"},{"canonical":"2 Chronicles 18:22","passages":["ועתה הנה נתן יהוה רוח שקר בפי נביאיך אלה ויהוה דבר עליך רעה  ס "],"query":"014018022"},{"canonical":"2 Chronicles 18:23","passages":["ויגש צדקיהו בן כנענה ויך את מיכיהו על הלחי ויאמר אי זה הדרך עבר רוח יהוה מאתי לדבר אתך "],"query":"014018023"},{"canonical":"2 Chronicles 18:24","passages":["ויאמר מיכיהו הנך ראה ביום ההוא אשר תבוא חדר בחדר להחבא "],"query":"014018024"},{"canonical":"2 Chronicles 18:25","passages":["ויאמר מלך ישראל קחו את מיכיהו והשיבהו אל אמון שר העיר ואל יואש בן המלך "],"query":"014018025"},{"canonical":"2 Chronicles 18:26","passages":["ואמרתם כה אמר המלך שימו זה בית הכלא והאכלהו לחם לחץ ומים לחץ עד שובי בשלום "],"query":"014018026"},{"canonical":"2 Chronicles 18:27","passages":["ויאמר מיכיהו אם שוב תשוב בשלום לא דבר יהוה בי ויאמר שמעו עמים כלם פ"],"query":"014018027"},{"canonical":"2 Chronicles 18:28","passages":["ויעל מלך ישראל ויהושפט מלך יהודה אל רמת גלעד "],"query":"014018028"},{"canonical":"2 Chronicles 18:29","passages":["ויאמר מלך ישראל אל יהושפט התחפש ובוא במלחמה ואתה לבש בגדיך ויתחפש מלך ישראל ויבאו במלחמה "],"query":"014018029"},{"canonical":"2 Chronicles 18:30","passages":["ומלך ארם צוה את שרי הרכב אשר לו לאמר לא תלחמו את הקטן את הגדול כי אם את מלך ישראל לבדו "],"query":"014018030"},{"canonical":"2 Chronicles 18:31","passages":["ויהי כראות שרי הרכב את יהושפט והמה אמרו מלך ישראל הוא ויסבו עליו להלחם ויזעק יהושפט ויהוה עזרו ויסיתם אלהים ממנו "],"query":"014018031"},{"canonical":"2 Chronicles 18:32","passages":["ויהי כראות שרי הרכב כי לא היה מלך ישראל וישבו מאחריו "],"query":"014018032"},{"canonical":"2 Chronicles 18:33","passages":["ואיש משך בקשת לתמו ויך את מלך ישראל בין הדבקים ובין השרין ויאמר לרכב הפך ידך והוצאתני מן המחנה כי החליתי "],"query":"014018033"},{"canonical":"2 Chronicles 18:34","passages":["ותעל המלחמה ביום ההוא ומלך ישראל היה מעמיד במרכבה נכח ארם עד הערב וימת לעת בוא השמש "],"query":"014018034"}]}