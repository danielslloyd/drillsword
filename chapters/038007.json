{"query":"038007","verses":[{},{"canonical":"Zechariah 7:1","passages":["ויהי בשנת ארבע לדריוש המלך היה דבר יהוה אל זכריה בארבעה לחדש התשעי בכסלו "],"query":"038007001"},{"canonical":"Zechariah 7:2","passages":["וישלח בית אל שר אצר ורגם מלך ואנשיו לחלות את פני יהוה "],"query":"038007002"},{"canonical":"Zechariah 7:3","passages":["לאמר אל הכהנים אשר לבית יהוה צבאות ואל הנביאים לאמר האבכה בחדש החמשי הנזר כאשר עשיתי זה כמה שנים פ"],"query":"038007003"},{"canonical":"Zechariah 7:4","passages":["ויהי דבר יהוה צבאות אלי לאמר "],"query":"038007004"},{"canonical":"Zechariah 7:5","passages":["אמר אל כל עם הארץ ואל הכהנים לאמר כי צמתם וספוד בחמישי ובשביעי וזה שבעים שנה הצום צמתני אני "],"query":"038007005"},{"canonical":"Zechariah 7:6","passages":["וכי תאכלו וכי תשתו הלוא אתם האכלים ואתם השתים "],"query":"038007006"},{"canonical":"Zechariah 7:7","passages":["הלוא את הדברים אשר קרא יהוה ביד הנביאים הראשנים בהיות ירושלם ישבת ושלוה ועריה סביבתיה והנגב והשפלה ישב פ"],"query":"038007007"},{"canonical":"Zechariah 7:8","passages":["ויהי דבר יהוה אל זכריה לאמר "],"query":"038007008"},{"canonical":"Zechariah 7:9","passages":["כה אמר יהוה צבאות לאמר משפט אמת שפטו וחסד ורחמים עשו איש את אחיו "],"query":"038007009"},{"canonical":"Zechariah 7:10","passages":["ואלמנה ויתום גר ועני אל תעשקו ורעת איש אחיו אל תחשבו בלבבכם "],"query":"038007010"},{"canonical":"Zechariah 7:11","passages":["וימאנו להקשיב ויתנו כתף סררת ואזניהם הכבידו משמוע "],"query":"038007011"},{"canonical":"Zechariah 7:12","passages":["ולבם שמו שמיר משמוע את התורה ואת הדברים אשר שלח יהוה צבאות ברוחו ביד הנביאים הראשנים ויהי קצף גדול מאת יהוה צבאות "],"query":"038007012"},{"canonical":"Zechariah 7:13","passages":["ויהי כאשר קרא ולא שמעו כן יקראו ולא אשמע אמר יהוה צבאות "],"query":"038007013"},{"canonical":"Zechariah 7:14","passages":["ואסערם על כל הגוים אשר לא ידעום והארץ נשמה אחריהם מעבר ומשב וישימו ארץ חמדה לשמה פ"],"query":"038007014"}]}