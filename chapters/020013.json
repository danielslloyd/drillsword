{"query":"020013","verses":[{},{"canonical":"Proverbs 13:1","passages":["בן חכם מוסר אב ולץ לא שמע גערה "],"query":"020013001"},{"canonical":"Proverbs 13:2","passages":["מפרי פי איש יאכל טוב ונפש בגדים חמס "],"query":"020013002"},{"canonical":"Proverbs 13:3","passages":["נצר פיו שמר נפשו פשק שפתיו מחתה לו "],"query":"020013003"},{"canonical":"Proverbs 13:4","passages":["מתאוה ואין נפשו עצל ונפש חרצים תדשן "],"query":"020013004"},{"canonical":"Proverbs 13:5","passages":["דבר שקר ישנא צדיק ורשע יבאיש ויחפיר "],"query":"020013005"},{"canonical":"Proverbs 13:6","passages":["צדקה תצר תם דרך ורשעה תסלף חטאת "],"query":"020013006"},{"canonical":"Proverbs 13:7","passages":["יש מתעשר ואין כל מתרושש והון רב "],"query":"020013007"},{"canonical":"Proverbs 13:8","passages":["כפר נפש איש עשרו ורש לא שמע גערה "],"query":"020013008"},{"canonical":"Proverbs 13:9","passages":["אור צדיקים ישמח ונר רשעים ידעך "],"query":"020013009"},{"canonical":"Proverbs 13:10","passages":["רק בזדון יתן מצה ואת נועצים חכמה "],"query":"020013010"},{"canonical":"Proverbs 13:11","passages":["הון מהבל ימעט וקבץ על יד ירבה "],"query":"020013011"},{"canonical":"Proverbs 13:12","passages":["תוחלת ממשכה מחלה לב ועץ חיים תאוה באה "],"query":"020013012"},{"canonical":"Proverbs 13:13","passages":["בז לדבר יחבל לו וירא מצוה הוא ישלם "],"query":"020013013"},{"canonical":"Proverbs 13:14","passages":["תורת חכם מקור חיים לסור ממקשי מות "],"query":"020013014"},{"canonical":"Proverbs 13:15","passages":["שכל טוב יתן חן ודרך בגדים איתן "],"query":"020013015"},{"canonical":"Proverbs 13:16","passages":["כל ערום יעשה בדעת וכסיל יפרש אולת "],"query":"020013016"},{"canonical":"Proverbs 13:17","passages":["מלאך רשע יפל ברע וציר אמונים מרפא "],"query":"020013017"},{"canonical":"Proverbs 13:18","passages":["ריש וקלון פורע מוסר ושומר תוכחת יכבד "],"query":"020013018"},{"canonical":"Proverbs 13:19","passages":["תאוה נהיה תערב לנפש ותועבת כסילים סור מרע "],"query":"020013019"},{"canonical":"Proverbs 13:20","passages":["יחכם ורעה כסילים ירוע "],"query":"020013020"},{"canonical":"Proverbs 13:21","passages":["חטאים תרדף רעה ואת צדיקים ישלם טוב "],"query":"020013021"},{"canonical":"Proverbs 13:22","passages":["טוב ינחיל בני בנים וצפון לצדיק חיל חוטא "],"query":"020013022"},{"canonical":"Proverbs 13:23","passages":["רב אכל ניר ראשים ויש נספה בלא משפט "],"query":"020013023"},{"canonical":"Proverbs 13:24","passages":["חושך שבטו שונא בנו ואהבו שחרו מוסר "],"query":"020013024"},{"canonical":"Proverbs 13:25","passages":["צדיק אכל לשבע נפשו ובטן רשעים תחסר פ"],"query":"020013025"}]}