{"query":"026022","verses":[{},{"canonical":"Ezekiel 22:1","passages":["ויהי דבר יהוה אלי לאמר "],"query":"026022001"},{"canonical":"Ezekiel 22:2","passages":["ואתה בן אדם התשפט התשפט את עיר הדמים והודעתה את כל תועבותיה "],"query":"026022002"},{"canonical":"Ezekiel 22:3","passages":["ואמרת כה אמר אדני יהוה עיר שפכת דם בתוכה לבוא עתה ועשתה גלולים עליה לטמאה "],"query":"026022003"},{"canonical":"Ezekiel 22:4","passages":["בדמך אשר שפכת אשמת ובגלוליך אשר עשית טמאת ותקריבי ימיך ותבוא עד שנותיך על כן נתתיך חרפה לגוים וקלסה לכל הארצות "],"query":"026022004"},{"canonical":"Ezekiel 22:5","passages":["הקרבות והרחקות ממך יתקלסו בך טמאת השם רבת המהומה "],"query":"026022005"},{"canonical":"Ezekiel 22:6","passages":["הנה נשיאי ישראל איש לזרעו היו בך למען שפך דם "],"query":"026022006"},{"canonical":"Ezekiel 22:7","passages":["אב ואם הקלו בך לגר עשו בעשק בתוכך יתום ואלמנה הונו בך "],"query":"026022007"},{"canonical":"Ezekiel 22:8","passages":["קדשי בזית ואת שבתתי חללת "],"query":"026022008"},{"canonical":"Ezekiel 22:9","passages":["אנשי רכיל היו בך למען שפך דם ואל ההרים אכלו בך זמה עשו בתוכך "],"query":"026022009"},{"canonical":"Ezekiel 22:10","passages":["ערות אב גלה בך טמאת הנדה ענו בך "],"query":"026022010"},{"canonical":"Ezekiel 22:11","passages":["ואיש את אשת רעהו עשה תועבה ואיש את כלתו טמא בזמה ואיש את אחתו בת אביו ענה בך "],"query":"026022011"},{"canonical":"Ezekiel 22:12","passages":["שחד לקחו בך למען שפך דם נשך ותרבית לקחת ותבצעי רעיך בעשק ואתי שכחת נאם אדני יהוה "],"query":"026022012"},{"canonical":"Ezekiel 22:13","passages":["והנה הכיתי כפי אל בצעך אשר עשית ועל דמך אשר היו בתוכך "],"query":"026022013"},{"canonical":"Ezekiel 22:14","passages":["היעמד לבך אם תחזקנה ידיך לימים אשר אני עשה אותך אני יהוה דברתי ועשיתי "],"query":"026022014"},{"canonical":"Ezekiel 22:15","passages":["והפיצותי אותך בגוים וזריתיך בארצות והתמתי טמאתך ממך "],"query":"026022015"},{"canonical":"Ezekiel 22:16","passages":["ונחלת בך לעיני גוים וידעת כי אני יהוה פ"],"query":"026022016"},{"canonical":"Ezekiel 22:17","passages":["ויהי דבר יהוה אלי לאמר "],"query":"026022017"},{"canonical":"Ezekiel 22:18","passages":["בן אדם היו לי בית ישראל  ס "],"query":"026022018"},{"canonical":"Ezekiel 22:19","passages":["לכן כה אמר אדני יהוה יען היות כלכם לסגים לכן הנני קבץ אתכם אל תוך ירושל͏ם "],"query":"026022019"},{"canonical":"Ezekiel 22:20","passages":["קבצת כסף ונחשת וברזל ועופרת ובדיל אל תוך כור לפחת עליו אש להנתיך כן אקבץ באפי ובחמתי והנחתי והתכתי אתכם "],"query":"026022020"},{"canonical":"Ezekiel 22:21","passages":["וכנסתי אתכם ונפחתי עליכם באש עברתי ונתכתם בתוכה "],"query":"026022021"},{"canonical":"Ezekiel 22:22","passages":["כהתוך כסף בתוך כור כן תתכו בתוכה וידעתם כי אני יהוה שפכתי חמתי עליכם פ"],"query":"026022022"},{"canonical":"Ezekiel 22:23","passages":["ויהי דבר יהוה אלי לאמר "],"query":"026022023"},{"canonical":"Ezekiel 22:24","passages":["בן אדם אמר לה את ארץ לא מטהרה היא לא גשמה ביום זעם "],"query":"026022024"},{"canonical":"Ezekiel 22:25","passages":["קשר נביאיה בתוכה כארי שואג טרף טרף נפש אכלו חסן ויקר יקחו אלמנותיה הרבו בתוכה "],"query":"026022025"},{"canonical":"Ezekiel 22:26","passages":["כהניה חמסו תורתי ויחללו קדשי בין קדש לחל לא הבדילו ובין הטמא לטהור לא הודיעו ומשבתותי העלימו עיניהם ואחל בתוכם "],"query":"026022026"},{"canonical":"Ezekiel 22:27","passages":["שריה בקרבה כזאבים טרפי טרף לשפך דם לאבד נפשות למען בצע בצע "],"query":"026022027"},{"canonical":"Ezekiel 22:28","passages":["ונביאיה טחו להם תפל חזים שוא וקסמים להם כזב אמרים כה אמר אדני יהוה ויהוה לא דבר "],"query":"026022028"},{"canonical":"Ezekiel 22:29","passages":["עם הארץ עשקו עשק וגזלו גזל ועני ואביון הונו ואת הגר עשקו בלא משפט "],"query":"026022029"},{"canonical":"Ezekiel 22:30","passages":["ואבקש מהם איש גדר גדר ועמד בפרץ לפני בעד הארץ לבלתי שחתה ולא מצאתי "],"query":"026022030"},{"canonical":"Ezekiel 22:31","passages":["ואשפך עליהם זעמי באש עברתי כליתים דרכם בראשם נתתי נאם אדני יהוה פ"],"query":"026022031"}]}