{"query":"004007","verses":[{},{"canonical":"Numbers 7:1","passages":["ויהי ביום כלות משה להקים את המשכן וימשח אתו ויקדש אתו ואת כל כליו ואת המזבח ואת כל כליו וימשחם ויקדש אתם "],"query":"004007001"},{"canonical":"Numbers 7:2","passages":["ויקריבו נשיאי ישראל ראשי בית אבתם הם נשיאי המטת הם העמדים על הפקדים "],"query":"004007002"},{"canonical":"Numbers 7:3","passages":["ויביאו את קרבנם לפני יהוה שש עגלת צב ושני עשר בקר עגלה על שני הנשאים ושור לאחד ויקריבו אותם לפני המשכן "],"query":"004007003"},{"canonical":"Numbers 7:4","passages":["ויאמר יהוה אל משה לאמר "],"query":"004007004"},{"canonical":"Numbers 7:5","passages":["קח מאתם והיו לעבד את עבדת אהל מועד ונתתה אותם אל הלוים איש כפי עבדתו "],"query":"004007005"},{"canonical":"Numbers 7:6","passages":["ויקח משה את העגלת ואת הבקר ויתן אותם אל הלוים "],"query":"004007006"},{"canonical":"Numbers 7:7","passages":["את שתי העגלת ואת ארבעת הבקר נתן לבני גרשון כפי עבדתם "],"query":"004007007"},{"canonical":"Numbers 7:8","passages":["ואת ארבע העגלת ואת שמנת הבקר נתן לבני מררי כפי עבדתם ביד איתמר בן אהרן הכהן "],"query":"004007008"},{"canonical":"Numbers 7:9","passages":["ולבני קהת לא נתן כי עבדת הקדש עלהם בכתף ישאו "],"query":"004007009"},{"canonical":"Numbers 7:10","passages":["ויקריבו הנשאים את חנכת המזבח ביום המשח אתו ויקריבו הנשיאם את קרבנם לפני המזבח "],"query":"004007010"},{"canonical":"Numbers 7:11","passages":["ויאמר יהוה אל משה נשיא אחד ליום נשיא אחד ליום יקריבו את קרבנם לחנכת המזבח  ס "],"query":"004007011"},{"canonical":"Numbers 7:12","passages":["ויהי המקריב ביום הראשון את קרבנו נחשון בן עמינדב למטה יהודה "],"query":"004007012"},{"canonical":"Numbers 7:13","passages":["וקרבנו ק͏ערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן למנחה "],"query":"004007013"},{"canonical":"Numbers 7:14","passages":["כף אחת עשרה זהב מלאה קטרת "],"query":"004007014"},{"canonical":"Numbers 7:15","passages":["פר אחד בן בקר איל אחד כבש אחד בן שנתו לעלה "],"query":"004007015"},{"canonical":"Numbers 7:16","passages":["שעיר עזים אחד לחטאת "],"query":"004007016"},{"canonical":"Numbers 7:17","passages":["ולזבח השלמים בקר שנים אילם חמשה עתודים חמשה כבשים בני שנה חמשה זה קרבן נחשון בן עמינדב פ"],"query":"004007017"},{"canonical":"Numbers 7:18","passages":["ביום השני הקריב נתנאל בן צוער נשיא יששכר "],"query":"004007018"},{"canonical":"Numbers 7:19","passages":["הקרב את קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן למנחה "],"query":"004007019"},{"canonical":"Numbers 7:20","passages":["כף אחת עשרה זהב מלאה קטרת "],"query":"004007020"},{"canonical":"Numbers 7:21","passages":["פר אחד בן בקר איל אחד כבש אחד בן שנתו לעלה "],"query":"004007021"},{"canonical":"Numbers 7:22","passages":["שעיר עזים אחד לחטאת "],"query":"004007022"},{"canonical":"Numbers 7:23","passages":["ולזבח השלמים בקר שנים אילם חמשה עתודים חמשה כבשים בני שנה חמשה זה קרבן נתנאל בן צוער פ"],"query":"004007023"},{"canonical":"Numbers 7:24","passages":["ביום השלישי נשיא לבני זבולן אליאב בן חלן "],"query":"004007024"},{"canonical":"Numbers 7:25","passages":["קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן למנחה "],"query":"004007025"},{"canonical":"Numbers 7:26","passages":["כף אחת עשרה זהב מלאה קטרת "],"query":"004007026"},{"canonical":"Numbers 7:27","passages":["פר אחד בן בקר איל אחד כבש אחד בן שנתו לעלה "],"query":"004007027"},{"canonical":"Numbers 7:28","passages":["שעיר עזים אחד לחטאת "],"query":"004007028"},{"canonical":"Numbers 7:29","passages":["ולזבח השלמים בקר שנים אילם חמשה עתדים חמשה כבשים בני שנה חמשה זה קרבן אליאב בן חלן פ"],"query":"004007029"},{"canonical":"Numbers 7:30","passages":["ביום הרביעי נשיא לבני ראובן אליצור בן שדיאור "],"query":"004007030"},{"canonical":"Numbers 7:31","passages":["קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן למנחה "],"query":"004007031"},{"canonical":"Numbers 7:32","passages":["כף אחת עשרה זהב מלאה קטרת "],"query":"004007032"},{"canonical":"Numbers 7:33","passages":["פר אחד בן בקר איל אחד כבש אחד בן שנתו לעלה "],"query":"004007033"},{"canonical":"Numbers 7:34","passages":["שעיר עזים אחד לחטאת "],"query":"004007034"},{"canonical":"Numbers 7:35","passages":["ולזבח השלמים בקר שנים אילם חמשה עתדים חמשה כבשים בני שנה חמשה זה קרבן אליצור בן שדיאור פ"],"query":"004007035"},{"canonical":"Numbers 7:36","passages":["ביום החמישי נשיא לבני שמעון שלמיאל בן צורישדי "],"query":"004007036"},{"canonical":"Numbers 7:37","passages":["קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן למנחה "],"query":"004007037"},{"canonical":"Numbers 7:38","passages":["כף אחת עשרה זהב מלאה קטרת "],"query":"004007038"},{"canonical":"Numbers 7:39","passages":["פר אחד בן בקר איל אחד כבש אחד בן שנתו לעלה "],"query":"004007039"},{"canonical":"Numbers 7:40","passages":["שעיר עזים אחד לחטאת "],"query":"004007040"},{"canonical":"Numbers 7:41","passages":["ולזבח השלמים בקר שנים אילם חמשה עתדים חמשה כבשים בני שנה חמשה זה קרבן שלמיאל בן צורישדי פ"],"query":"004007041"},{"canonical":"Numbers 7:42","passages":["ביום הששי נשיא לבני גד אליסף בן דעואל "],"query":"004007042"},{"canonical":"Numbers 7:43","passages":["קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן למנחה "],"query":"004007043"},{"canonical":"Numbers 7:44","passages":["כף אחת עשרה זהב מלאה קטרת "],"query":"004007044"},{"canonical":"Numbers 7:45","passages":["פר אחד בן בקר איל אחד כבש אחד בן שנתו לעלה "],"query":"004007045"},{"canonical":"Numbers 7:46","passages":["שעיר עזים אחד לחטאת "],"query":"004007046"},{"canonical":"Numbers 7:47","passages":["ולזבח השלמים בקר שנים אילם חמשה עתדים חמשה כבשים בני שנה חמשה זה קרבן אליסף בן דעואל פ"],"query":"004007047"},{"canonical":"Numbers 7:48","passages":["ביום השביעי נשיא לבני אפרים אלישמע בן עמיהוד "],"query":"004007048"},{"canonical":"Numbers 7:49","passages":["קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן למנחה "],"query":"004007049"},{"canonical":"Numbers 7:50","passages":["כף אחת עשרה זהב מלאה קטרת "],"query":"004007050"},{"canonical":"Numbers 7:51","passages":["פר אחד בן בקר איל אחד כבש אחד בן שנתו לעלה "],"query":"004007051"},{"canonical":"Numbers 7:52","passages":["שעיר עזים אחד לחטאת "],"query":"004007052"},{"canonical":"Numbers 7:53","passages":["ולזבח השלמים בקר שנים אילם חמשה עתדים חמשה כבשים בני שנה חמשה זה קרבן אלישמע בן עמיהוד פ"],"query":"004007053"},{"canonical":"Numbers 7:54","passages":["ביום השמיני נשיא לבני מנשה גמליאל בן פדה צור "],"query":"004007054"},{"canonical":"Numbers 7:55","passages":["קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן למנחה "],"query":"004007055"},{"canonical":"Numbers 7:56","passages":["כף אחת עשרה זהב מלאה קטרת "],"query":"004007056"},{"canonical":"Numbers 7:57","passages":["פר אחד בן בקר איל אחד כבש אחד בן שנתו לעלה "],"query":"004007057"},{"canonical":"Numbers 7:58","passages":["שעיר עזים אחד לחטאת "],"query":"004007058"},{"canonical":"Numbers 7:59","passages":["ולזבח השלמים בקר שנים אילם חמשה עתדים חמשה כבשים בני שנה חמשה זה קרבן גמליאל בן פדה צור פ"],"query":"004007059"},{"canonical":"Numbers 7:60","passages":["ביום התשיעי נשיא לבני בנימן אבידן בן גדעני "],"query":"004007060"},{"canonical":"Numbers 7:61","passages":["קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן למנחה "],"query":"004007061"},{"canonical":"Numbers 7:62","passages":["כף אחת עשרה זהב מלאה קטרת "],"query":"004007062"},{"canonical":"Numbers 7:63","passages":["פר אחד בן בקר איל אחד כבש אחד בן שנתו לעלה "],"query":"004007063"},{"canonical":"Numbers 7:64","passages":["שעיר עזים אחד לחטאת "],"query":"004007064"},{"canonical":"Numbers 7:65","passages":["ולזבח השלמים בקר שנים אילם חמשה עתדים חמשה כבשים בני שנה חמשה זה קרבן אבידן בן גדעני פ"],"query":"004007065"},{"canonical":"Numbers 7:66","passages":["ביום העשירי נשיא לבני דן אחיעזר בן עמישדי "],"query":"004007066"},{"canonical":"Numbers 7:67","passages":["קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן למנחה "],"query":"004007067"},{"canonical":"Numbers 7:68","passages":["כף אחת עשרה זהב מלאה קטרת "],"query":"004007068"},{"canonical":"Numbers 7:69","passages":["פר אחד בן בקר איל אחד כבש אחד בן שנתו לעלה "],"query":"004007069"},{"canonical":"Numbers 7:70","passages":["שעיר עזים אחד לחטאת "],"query":"004007070"},{"canonical":"Numbers 7:71","passages":["ולזבח השלמים בקר שנים אילם חמשה עתדים חמשה כבשים בני שנה חמשה זה קרבן אחיעזר בן עמישדי פ"],"query":"004007071"},{"canonical":"Numbers 7:72","passages":["ביום עשתי עשר יום נשיא לבני אשר פגעיאל בן עכרן "],"query":"004007072"},{"canonical":"Numbers 7:73","passages":["קרבנו קערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן למנחה "],"query":"004007073"},{"canonical":"Numbers 7:74","passages":["כף אחת עשרה זהב מלאה קטרת "],"query":"004007074"},{"canonical":"Numbers 7:75","passages":["פר אחד בן בקר איל אחד כבש אחד בן שנתו לעלה "],"query":"004007075"},{"canonical":"Numbers 7:76","passages":["שעיר עזים אחד לחטאת "],"query":"004007076"},{"canonical":"Numbers 7:77","passages":["ולזבח השלמים בקר שנים אילם חמשה עתדים חמשה כבשים בני שנה חמשה זה קרבן פגעיאל בן עכרן פ"],"query":"004007077"},{"canonical":"Numbers 7:78","passages":["ביום שנים עשר יום נשיא לבני נפתלי אחירע בן עינן "],"query":"004007078"},{"canonical":"Numbers 7:79","passages":["קרבנו ק͏ערת כסף אחת שלשים ומאה משקלה מזרק אחד כסף שבעים שקל בשקל הקדש שניהם מלאים סלת בלולה בשמן למנחה "],"query":"004007079"},{"canonical":"Numbers 7:80","passages":["כף אחת עשרה זהב מלאה קטרת "],"query":"004007080"},{"canonical":"Numbers 7:81","passages":["פר אחד בן בקר איל אחד כבש אחד בן שנתו לעלה "],"query":"004007081"},{"canonical":"Numbers 7:82","passages":["שעיר עזים אחד לחטאת "],"query":"004007082"},{"canonical":"Numbers 7:83","passages":["ולזבח השלמים בקר שנים אילם חמשה עתדים חמשה כבשים בני שנה חמשה זה קרבן אחירע בן עינן פ"],"query":"004007083"},{"canonical":"Numbers 7:84","passages":["זאת חנכת המזבח ביום המשח אתו מאת נשיאי ישראל קערת כסף שתים עשרה מזרקי כסף שנים עשר כפות זהב שתים עשרה "],"query":"004007084"},{"canonical":"Numbers 7:85","passages":["שלשים ומאה הקערה האחת כסף ושבעים המזרק האחד כל כסף הכלים אלפים וארבע מאות בשקל הקדש "],"query":"004007085"},{"canonical":"Numbers 7:86","passages":["כפות זהב שתים עשרה מלאת קטרת עשרה עשרה הכף בשקל הקדש כל זהב הכפות עשרים ומאה "],"query":"004007086"},{"canonical":"Numbers 7:87","passages":["כל הבקר לעלה שנים עשר פרים אילם שנים עשר כבשים בני שנה שנים עשר ומנחתם ושעירי עזים שנים עשר לחטאת "],"query":"004007087"},{"canonical":"Numbers 7:88","passages":["וכל בקר זבח השלמים עשרים וארבעה פרים אילם ששים עתדים ששים כבשים בני שנה ששים זאת חנכת המזבח אחרי המשח אתו "],"query":"004007088"},{"canonical":"Numbers 7:89","passages":["ובבא משה אל אהל מועד לדבר אתו וישמע את הקול מדבר אליו מעל הכפרת אשר על ארן העדת מבין שני הכרבים וידבר אליו פ"],"query":"004007089"}]}