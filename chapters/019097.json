{"query":"019097","verses":[{},{"canonical":"Psalm 97:1","passages":["יהוה מלך תגל הארץ ישמחו איים רבים "],"query":"019097001"},{"canonical":"Psalm 97:2","passages":["ענן וערפל סביביו צדק ומשפט מכון כסאו "],"query":"019097002"},{"canonical":"Psalm 97:3","passages":["אש לפניו תלך ותלהט סביב צריו "],"query":"019097003"},{"canonical":"Psalm 97:4","passages":["האירו ברקיו תבל ראתה ותחל הארץ "],"query":"019097004"},{"canonical":"Psalm 97:5","passages":["הרים כדונג נמסו מלפני יהוה מלפני אדון כל הארץ "],"query":"019097005"},{"canonical":"Psalm 97:6","passages":["הגידו השמים צדקו וראו כל העמים כבודו "],"query":"019097006"},{"canonical":"Psalm 97:7","passages":["יבשו כל עבדי פסל המתהללים באלילים השתחוו לו כל אלהים "],"query":"019097007"},{"canonical":"Psalm 97:8","passages":["שמעה ותשמח ציון ותגלנה בנות יהודה למען משפטיך יהוה "],"query":"019097008"},{"canonical":"Psalm 97:9","passages":["כי אתה יהוה עליון על כל הארץ מאד נעלית על כל אלהים "],"query":"019097009"},{"canonical":"Psalm 97:10","passages":["אהבי יהוה שנאו רע שמר נפשות חסידיו מיד רשעים יצילם "],"query":"019097010"},{"canonical":"Psalm 97:11","passages":["אור זרע לצדיק ולישרי לב שמחה "],"query":"019097011"},{"canonical":"Psalm 97:12","passages":["שמחו צדיקים ביהוה והודו לזכר קדשו "],"query":"019097012"}]}