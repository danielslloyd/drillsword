{"query":"024024","verses":[{},{"canonical":"Jeremiah 24:1","passages":["הראני יהוה והנה שני דודאי תאנים מועדים לפני היכל יהוה אחרי הגלות נבוכדראצר מלך בבל את יכניהו בן יהויקים מלך יהודה ואת שרי יהודה ואת החרש ואת המסגר מירושלם ויבאם בבל "],"query":"024024001"},{"canonical":"Jeremiah 24:2","passages":["הדוד אחד תאנים טבות מאד כתאני הבכרות והדוד אחד תאנים רעות מאד אשר לא תאכלנה מרע  ס "],"query":"024024002"},{"canonical":"Jeremiah 24:3","passages":["ויאמר יהוה אלי מה אתה ראה ירמיהו ואמר תאנים התאנים הטבות טבות מאד והרעות רעות מאד אשר לא תאכלנה מרע פ"],"query":"024024003"},{"canonical":"Jeremiah 24:4","passages":["ויהי דבר יהוה אלי לאמר "],"query":"024024004"},{"canonical":"Jeremiah 24:5","passages":["כה אמר יהוה אלהי ישראל כתאנים הטבות האלה כן אכיר את גלות יהודה אשר שלחתי מן המקום הזה ארץ כשדים לטובה "],"query":"024024005"},{"canonical":"Jeremiah 24:6","passages":["ושמתי עיני עליהם לטובה והשבתים על הארץ הזאת ובניתים ולא אהרס ונטעתים ולא אתוש "],"query":"024024006"},{"canonical":"Jeremiah 24:7","passages":["ונתתי להם לב לדעת אתי כי אני יהוה והיו לי לעם ואנכי אהיה להם לאלהים כי ישבו אלי בכל לבם  ס "],"query":"024024007"},{"canonical":"Jeremiah 24:8","passages":["וכתאנים הרעות אשר לא תאכלנה מרע כי כה אמר יהוה כן אתן את צדקיהו מלך יהודה ואת שריו ואת שארית ירושלם הנשארים בארץ הזאת והישבים בארץ מצרים "],"query":"024024008"},{"canonical":"Jeremiah 24:9","passages":["ונתתים לזעוה לרעה לכל ממלכות הארץ לחרפה ולמשל לשנינה ולקללה בכל המקמות אשר אדיחם שם "],"query":"024024009"},{"canonical":"Jeremiah 24:10","passages":["ושלחתי בם את החרב את הרעב ואת הדבר עד תמם מעל האדמה אשר נתתי להם ולאבותיהם פ"],"query":"024024010"}]}