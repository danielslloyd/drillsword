{"query":"040023","verses":[{},{"canonical":"Matthew 23:1","passages":["Τότε ὁ Ἰησοῦς ἐλάλησεν τοῖς ὄχλοις καὶ τοῖς μαθηταῖς αὐτοῦ "],"query":"040023001"},{"canonical":"Matthew 23:2","passages":["λέγων·  Ἐπὶ τῆς Μωϋσέως καθέδρας ἐκάθισαν οἱ γραμματεῖς καὶ οἱ Φαρισαῖοι.  "],"query":"040023002"},{"canonical":"Matthew 23:3","passages":["πάντα οὖν ὅσα  ⸀ἐὰν εἴπωσιν ὑμῖν  ⸂ποιήσατε καὶ τηρεῖτε⸃,  κατὰ δὲ τὰ ἔργα αὐτῶν μὴ ποιεῖτε,  λέγουσιν γὰρ καὶ οὐ ποιοῦσιν.  "],"query":"040023003"},{"canonical":"Matthew 23:4","passages":["δεσμεύουσιν  ⸀δὲ φορτία  ⸀βαρέα καὶ ἐπιτιθέασιν ἐπὶ τοὺς ὤμους τῶν ἀνθρώπων,   ⸂αὐτοὶ δὲ τῷ⸃  δακτύλῳ αὐτῶν οὐ θέλουσιν κινῆσαι αὐτά.  "],"query":"040023004"},{"canonical":"Matthew 23:5","passages":["πάντα δὲ τὰ ἔργα αὐτῶν ποιοῦσιν πρὸς τὸ θεαθῆναι τοῖς ἀνθρώποις·  πλατύνουσι  ⸀γὰρ τὰ φυλακτήρια αὐτῶν καὶ μεγαλύνουσι τὰ  ⸀κράσπεδα,  "],"query":"040023005"},{"canonical":"Matthew 23:6","passages":["φιλοῦσι  ⸀δὲ τὴν πρωτοκλισίαν ἐν τοῖς δείπνοις καὶ τὰς πρωτοκαθεδρίας ἐν ταῖς συναγωγαῖς "],"query":"040023006"},{"canonical":"Matthew 23:7","passages":["καὶ τοὺς ἀσπασμοὺς ἐν ταῖς ἀγοραῖς καὶ καλεῖσθαι ὑπὸ τῶν ἀνθρώπων·   ⸀Ῥαββί.  "],"query":"040023007"},{"canonical":"Matthew 23:8","passages":["ὑμεῖς δὲ μὴ κληθῆτε·  Ῥαββί,  εἷς γάρ ἐστιν ὑμῶν ὁ  ⸀διδάσκαλος,  πάντες δὲ ὑμεῖς ἀδελφοί ἐστε·  "],"query":"040023008"},{"canonical":"Matthew 23:9","passages":["καὶ πατέρα μὴ καλέσητε ὑμῶν ἐπὶ τῆς γῆς,  εἷς γάρ ἐστιν  ⸂ὑμῶν ὁ πατὴρ⸃  ὁ  ⸀οὐράνιος·  "],"query":"040023009"},{"canonical":"Matthew 23:10","passages":["μηδὲ κληθῆτε καθηγηταί,   ⸂ὅτι καθηγητὴς ὑμῶν ἐστιν εἷς⸃  ὁ χριστός·  "],"query":"040023010"},{"canonical":"Matthew 23:11","passages":["ὁ δὲ μείζων ὑμῶν ἔσται ὑμῶν διάκονος.  "],"query":"040023011"},{"canonical":"Matthew 23:12","passages":["ὅστις δὲ ὑψώσει ἑαυτὸν ταπεινωθήσεται,  καὶ ὅστις ταπεινώσει ἑαυτὸν  ⸀ὑψωθήσεται.  "],"query":"040023012"},{"canonical":"Matthew 23:13","passages":["Οὐαὶ  ⸀δὲ ὑμῖν,  γραμματεῖς καὶ Φαρισαῖοι ὑποκριταί,  ὅτι κλείετε τὴν βασιλείαν τῶν οὐρανῶν ἔμπροσθεν τῶν ἀνθρώπων·  ὑμεῖς γὰρ οὐκ εἰσέρχεσθε,  οὐδὲ τοὺς εἰσερχομένους ἀφίετε  ⸀εἰσελθεῖν.  "],"query":"040023013"},{"canonical":"Matthew 23:15","passages":["Οὐαὶ ὑμῖν,  γραμματεῖς καὶ Φαρισαῖοι ὑποκριταί,  ὅτι περιάγετε τὴν θάλασσαν καὶ τὴν ξηρὰν ποιῆσαι ἕνα προσήλυτον,  καὶ ὅταν γένηται ποιεῖτε αὐτὸν υἱὸν γεέννης διπλότερον ὑμῶν.  "],"query":"040023015"},{"canonical":"Matthew 23:16","passages":["Οὐαὶ ὑμῖν,  ὁδηγοὶ τυφλοὶ οἱ λέγοντες·  Ὃς ἂν ὀμόσῃ ἐν τῷ ναῷ,  οὐδέν ἐστιν,  ὃς δ’ ἂν ὀμόσῃ ἐν τῷ χρυσῷ τοῦ ναοῦ ὀφείλει.  "],"query":"040023016"},{"canonical":"Matthew 23:17","passages":["μωροὶ καὶ τυφλοί,  τίς γὰρ μείζων ἐστίν,  ὁ χρυσὸς ἢ ὁ ναὸς ὁ  ⸀ἁγιάσας τὸν χρυσόν;  "],"query":"040023017"},{"canonical":"Matthew 23:18","passages":["καί·  Ὃς  ⸀ἂν ὀμόσῃ ἐν τῷ θυσιαστηρίῳ,  οὐδέν ἐστιν,  ὃς δ’ ἂν ὀμόσῃ ἐν τῷ δώρῳ τῷ ἐπάνω αὐτοῦ ὀφείλει.  "],"query":"040023018"},{"canonical":"Matthew 23:19","passages":[" ⸀τυφλοί,  τί γὰρ μεῖζον,  τὸ δῶρον ἢ τὸ θυσιαστήριον τὸ ἁγιάζον τὸ δῶρον;  "],"query":"040023019"},{"canonical":"Matthew 23:20","passages":["ὁ οὖν ὀμόσας ἐν τῷ θυσιαστηρίῳ ὀμνύει ἐν αὐτῷ καὶ ἐν πᾶσι τοῖς ἐπάνω αὐτοῦ·  "],"query":"040023020"},{"canonical":"Matthew 23:21","passages":["καὶ ὁ ὀμόσας ἐν τῷ ναῷ ὀμνύει ἐν αὐτῷ καὶ ἐν τῷ  ⸀κατοικοῦντι αὐτόν·  "],"query":"040023021"},{"canonical":"Matthew 23:22","passages":["καὶ ὁ ὀμόσας ἐν τῷ οὐρανῷ ὀμνύει ἐν τῷ θρόνῳ τοῦ θεοῦ καὶ ἐν τῷ καθημένῳ ἐπάνω αὐτοῦ.  "],"query":"040023022"},{"canonical":"Matthew 23:23","passages":["Οὐαὶ ὑμῖν,  γραμματεῖς καὶ Φαρισαῖοι ὑποκριταί,  ὅτι ἀποδεκατοῦτε τὸ ἡδύοσμον καὶ τὸ ἄνηθον καὶ τὸ κύμινον,  καὶ ἀφήκατε τὰ βαρύτερα τοῦ νόμου,  τὴν κρίσιν καὶ  ⸂τὸ ἔλεος⸃  καὶ τὴν πίστιν·   ⸀ταῦτα ἔδει ποιῆσαι κἀκεῖνα μὴ  ⸀ἀφιέναι.  "],"query":"040023023"},{"canonical":"Matthew 23:24","passages":["ὁδηγοὶ τυφλοί,   ⸀οἱ διϋλίζοντες τὸν κώνωπα τὴν δὲ κάμηλον καταπίνοντες.  "],"query":"040023024"},{"canonical":"Matthew 23:25","passages":["Οὐαὶ ὑμῖν,  γραμματεῖς καὶ Φαρισαῖοι ὑποκριταί,  ὅτι καθαρίζετε τὸ ἔξωθεν τοῦ ποτηρίου καὶ τῆς παροψίδος,  ἔσωθεν δὲ γέμουσιν ἐξ ἁρπαγῆς καὶ  ⸀ἀκρασίας.  "],"query":"040023025"},{"canonical":"Matthew 23:26","passages":["Φαρισαῖε τυφλέ,  καθάρισον πρῶτον τὸ ἐντὸς τοῦ ποτηρίου  ⸂καὶ τῆς παροψίδος⸃,  ἵνα γένηται καὶ τὸ ἐκτὸς  ⸀αὐτοῦ καθαρόν.  "],"query":"040023026"},{"canonical":"Matthew 23:27","passages":["Οὐαὶ ὑμῖν,  γραμματεῖς καὶ Φαρισαῖοι ὑποκριταί,  ὅτι  ⸀παρομοιάζετε τάφοις κεκονιαμένοις,  οἵτινες ἔξωθεν μὲν φαίνονται ὡραῖοι ἔσωθεν δὲ γέμουσιν ὀστέων νεκρῶν καὶ πάσης ἀκαθαρσίας·  "],"query":"040023027"},{"canonical":"Matthew 23:28","passages":["οὕτως καὶ ὑμεῖς ἔξωθεν μὲν φαίνεσθε τοῖς ἀνθρώποις δίκαιοι,  ἔσωθεν δέ  ⸂ἐστε μεστοὶ⸃  ὑποκρίσεως καὶ ἀνομίας.  "],"query":"040023028"},{"canonical":"Matthew 23:29","passages":["Οὐαὶ ὑμῖν,  γραμματεῖς καὶ Φαρισαῖοι ὑποκριταί,  ὅτι οἰκοδομεῖτε τοὺς τάφους τῶν προφητῶν καὶ κοσμεῖτε τὰ μνημεῖα τῶν δικαίων,  "],"query":"040023029"},{"canonical":"Matthew 23:30","passages":["καὶ λέγετε·  Εἰ  ⸀ἤμεθα ἐν ταῖς ἡμέραις τῶν πατέρων ἡμῶν,  οὐκ ἂν  ⸁ἤμεθα  ⸂αὐτῶν κοινωνοὶ⸃  ἐν τῷ αἵματι τῶν προφητῶν·  "],"query":"040023030"},{"canonical":"Matthew 23:31","passages":["ὥστε μαρτυρεῖτε ἑαυτοῖς ὅτι υἱοί ἐστε τῶν φονευσάντων τοὺς προφήτας.  "],"query":"040023031"},{"canonical":"Matthew 23:32","passages":["καὶ ὑμεῖς πληρώσατε τὸ μέτρον τῶν πατέρων ὑμῶν.  "],"query":"040023032"},{"canonical":"Matthew 23:33","passages":["ὄφεις γεννήματα ἐχιδνῶν,  πῶς φύγητε ἀπὸ τῆς κρίσεως τῆς γεέννης;  "],"query":"040023033"},{"canonical":"Matthew 23:34","passages":["διὰ τοῦτο ἰδοὺ ἐγὼ ἀποστέλλω πρὸς ὑμᾶς προφήτας καὶ σοφοὺς καὶ γραμματεῖς·   ⸀ἐξ αὐτῶν ἀποκτενεῖτε καὶ σταυρώσετε,  καὶ ἐξ αὐτῶν μαστιγώσετε ἐν ταῖς συναγωγαῖς ὑμῶν καὶ διώξετε ἀπὸ πόλεως εἰς πόλιν·  "],"query":"040023034"},{"canonical":"Matthew 23:35","passages":["ὅπως ἔλθῃ ἐφ’ ὑμᾶς πᾶν αἷμα δίκαιον ἐκχυννόμενον ἐπὶ τῆς γῆς ἀπὸ τοῦ αἵματος Ἅβελ τοῦ δικαίου ἕως τοῦ αἵματος Ζαχαρίου υἱοῦ Βαραχίου,  ὃν ἐφονεύσατε μεταξὺ τοῦ ναοῦ καὶ τοῦ θυσιαστηρίου.  "],"query":"040023035"},{"canonical":"Matthew 23:36","passages":["ἀμὴν λέγω ὑμῖν,   ⸀ἥξει  ⸂ταῦτα πάντα⸃  ἐπὶ τὴν γενεὰν ταύτην.  "],"query":"040023036"},{"canonical":"Matthew 23:37","passages":["Ἰερουσαλὴμ Ἰερουσαλήμ,  ἡ  ⸀ἀποκτείνουσα τοὺς προφήτας καὶ λιθοβολοῦσα τοὺς ἀπεσταλμένους πρὸς αὐτήν—  ποσάκις ἠθέλησα ἐπισυναγαγεῖν τὰ τέκνα σου,  ὃν τρόπον  ⸂ὄρνις ἐπισυνάγει⸃  τὰ νοσσία  ⸀αὐτῆς ὑπὸ τὰς πτέρυγας,  καὶ οὐκ ἠθελήσατε;  "],"query":"040023037"},{"canonical":"Matthew 23:38","passages":["ἰδοὺ ἀφίεται ὑμῖν ὁ οἶκος ὑμῶν  ⸀ἔρημος.  "],"query":"040023038"},{"canonical":"Matthew 23:39","passages":["λέγω γὰρ ὑμῖν,  οὐ μή με ἴδητε ἀπ’ ἄρτι ἕως ἂν εἴπητε·  Εὐλογημένος ὁ ἐρχόμενος ἐν ὀνόματι κυρίου.  "],"query":"040023039"}]}