{"query":"023008","verses":[{},{"canonical":"Isaiah 8:1","passages":["ויאמר יהוה אלי קח לך גליון גדול וכתב עליו בחרט אנוש למהר שלל חש בז "],"query":"023008001"},{"canonical":"Isaiah 8:2","passages":["ואעידה לי עדים נאמנים את אוריה הכהן ואת זכריהו בן יברכיהו "],"query":"023008002"},{"canonical":"Isaiah 8:3","passages":["ואקרב אל הנביאה ותהר ותלד בן ויאמר יהוה אלי קרא שמו מהר שלל חש בז "],"query":"023008003"},{"canonical":"Isaiah 8:4","passages":["כי בטרם ידע הנער קרא אבי ואמי ישא את חיל דמשק ואת שלל שמרון לפני מלך אשור  ס "],"query":"023008004"},{"canonical":"Isaiah 8:5","passages":["ויסף יהוה דבר אלי עוד לאמר "],"query":"023008005"},{"canonical":"Isaiah 8:6","passages":["יען כי מאס העם הזה את מי השלח ההלכים לאט ומשוש את רצין ובן רמליהו "],"query":"023008006"},{"canonical":"Isaiah 8:7","passages":["ולכן הנה אדני מעלה עליהם את מי הנהר העצומים והרבים את מלך אשור ואת כל כבודו ועלה על כל אפיקיו והלך על כל גדותיו "],"query":"023008007"},{"canonical":"Isaiah 8:8","passages":["וחלף ביהודה שטף ועבר עד צואר יגיע והיה מטות כנפיו מלא רחב ארצך עמנו אל  ס "],"query":"023008008"},{"canonical":"Isaiah 8:9","passages":["רעו עמים וחתו והאזינו כל מרחקי ארץ התאזרו וחתו התאזרו וחתו "],"query":"023008009"},{"canonical":"Isaiah 8:10","passages":["עצו עצה ותפר דברו דבר ולא יקום כי עמנו אל  ס "],"query":"023008010"},{"canonical":"Isaiah 8:11","passages":["כי כה אמר יהוה אלי כחזקת היד ויסרני מלכת בדרך העם הזה לאמר "],"query":"023008011"},{"canonical":"Isaiah 8:12","passages":["לא תאמרון קשר לכל אשר יאמר העם הזה קשר ואת מוראו לא תיראו ולא תעריצו "],"query":"023008012"},{"canonical":"Isaiah 8:13","passages":["את יהוה צבאות אתו תקדישו והוא מוראכם והוא מ͏ערצכם "],"query":"023008013"},{"canonical":"Isaiah 8:14","passages":["והיה למקדש ולאבן נגף ולצור מכשול לשני בתי ישראל לפח ולמוקש ליושב ירושל͏ם "],"query":"023008014"},{"canonical":"Isaiah 8:15","passages":["וכשלו בם רבים ונפלו ונשברו ונוקשו ונלכדו  ס "],"query":"023008015"},{"canonical":"Isaiah 8:16","passages":["צור תעודה חתום תורה בלמדי "],"query":"023008016"},{"canonical":"Isaiah 8:17","passages":["וחכיתי ליהוה המסתיר פניו מבית יעקב וקויתי לו "],"query":"023008017"},{"canonical":"Isaiah 8:18","passages":["הנה אנכי והילדים אשר נתן לי יהוה לאתות ולמופתים בישראל מעם יהוה צבאות השכן בהר ציון  ס "],"query":"023008018"},{"canonical":"Isaiah 8:19","passages":["וכי יאמרו אליכם דרשו אל האבות ואל הידענים המצפצפים והמהגים הלוא עם אל אלהיו ידרש בעד החיים אל המתים "],"query":"023008019"},{"canonical":"Isaiah 8:20","passages":["לתורה ולתעודה אם לא יאמרו כדבר הזה אשר אין לו שחר "],"query":"023008020"},{"canonical":"Isaiah 8:21","passages":["ועבר בה נקשה ורעב והיה כי ירעב והתקצף וקלל במלכו ובאלהיו ופנה למעלה "],"query":"023008021"},{"canonical":"Isaiah 8:22","passages":["ואל ארץ יביט והנה צרה וחשכה מעוף צוקה ואפלה מנדח "],"query":"023008022"},{"canonical":"Isaiah 8:23","passages":["כי לא מועף לאשר מוצק לה כעת הראשון הקל ארצה זבלון וארצה נפתלי והאחרון הכביד דרך הים עבר הירדן גליל הגוים "],"query":"023008023"}]}