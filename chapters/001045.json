{"query":"001045","verses":[{},{"canonical":"Genesis 45:1","passages":["ולא יכל יוסף להתאפק לכל הנצבים עליו ויקרא הוציאו כל איש מעלי ולא עמד איש אתו בהתודע יוסף אל אחיו "],"query":"001045001"},{"canonical":"Genesis 45:2","passages":["ויתן את קלו בבכי וישמעו מצרים וישמע בית פרעה "],"query":"001045002"},{"canonical":"Genesis 45:3","passages":["ויאמר יוסף אל אחיו אני יוסף העוד אבי חי ולא יכלו אחיו לענות אתו כי נבהלו מפניו "],"query":"001045003"},{"canonical":"Genesis 45:4","passages":["ויאמר יוסף אל אחיו גשו נא אלי ויגשו ויאמר אני יוסף אחיכם אשר מכרתם אתי מצרימה "],"query":"001045004"},{"canonical":"Genesis 45:5","passages":["ועתה אל תעצבו ואל יחר בעיניכם כי מכרתם אתי הנה כי למחיה שלחני אלהים לפניכם "],"query":"001045005"},{"canonical":"Genesis 45:6","passages":["כי זה שנתים הרעב בקרב הארץ ועוד חמש שנים אשר אין חריש וקציר "],"query":"001045006"},{"canonical":"Genesis 45:7","passages":["וישלחני אלהים לפניכם לשום לכם שארית בארץ ולהחיות לכם לפליטה גדלה "],"query":"001045007"},{"canonical":"Genesis 45:8","passages":["ועתה לא אתם שלחתם אתי הנה כי האלהים וישימני לאב לפרעה ולאדון לכל ביתו ומשל בכל ארץ מצרים "],"query":"001045008"},{"canonical":"Genesis 45:9","passages":["מהרו ועלו אל אבי ואמרתם אליו כה אמר בנך יוסף שמני אלהים לאדון לכל מצרים רדה אלי אל תעמד "],"query":"001045009"},{"canonical":"Genesis 45:10","passages":["וישבת בארץ גשן והיית קרוב אלי אתה ובניך ובני בניך וצאנך ובקרך וכל אשר לך "],"query":"001045010"},{"canonical":"Genesis 45:11","passages":["וכלכלתי אתך שם כי עוד חמש שנים רעב פן תורש אתה וביתך וכל אשר לך "],"query":"001045011"},{"canonical":"Genesis 45:12","passages":["והנה עיניכם ראות ועיני אחי בנימין כי פי המדבר אליכם "],"query":"001045012"},{"canonical":"Genesis 45:13","passages":["והגדתם לאבי את כל כבודי במצרים ואת כל אשר ראיתם ומהרתם והורדתם את אבי הנה "],"query":"001045013"},{"canonical":"Genesis 45:14","passages":["ויפל על צוארי בנימן אחיו ויבך ובנימן בכה על צואריו "],"query":"001045014"},{"canonical":"Genesis 45:15","passages":["וינשק לכל אחיו ויבך עליהם ואחרי כן דברו אחיו אתו "],"query":"001045015"},{"canonical":"Genesis 45:16","passages":["והקל נשמע בית פרעה לאמר באו אחי יוסף וייטב בעיני פרעה ובעיני עבדיו "],"query":"001045016"},{"canonical":"Genesis 45:17","passages":["ויאמר פרעה אל יוסף אמר אל אחיך זאת עשו טענו את בעירכם ולכו באו ארצה כנען "],"query":"001045017"},{"canonical":"Genesis 45:18","passages":["וקחו את אביכם ואת בתיכם ובאו אלי ואתנה לכם את טוב ארץ מצרים ואכלו את חלב הארץ "],"query":"001045018"},{"canonical":"Genesis 45:19","passages":["ואתה צויתה זאת עשו קחו לכם מארץ מצרים עגלות לטפכם ולנשיכם ונשאתם את אביכם ובאתם "],"query":"001045019"},{"canonical":"Genesis 45:20","passages":["ועינכם אל תחס על כליכם כי טוב כל ארץ מצרים לכם הוא "],"query":"001045020"},{"canonical":"Genesis 45:21","passages":["ויעשו כן בני ישראל ויתן להם יוסף עגלות על פי פרעה ויתן להם צדה לדרך "],"query":"001045021"},{"canonical":"Genesis 45:22","passages":["לכלם נתן לאיש חלפות שמלת ולבנימן נתן שלש מאות כסף וחמש חלפת שמלת "],"query":"001045022"},{"canonical":"Genesis 45:23","passages":["ולאביו שלח כזאת עשרה חמרים נשאים מטוב מצרים ועשר אתנת נשאת בר ולחם ומזון לאביו לדרך "],"query":"001045023"},{"canonical":"Genesis 45:24","passages":["וישלח את אחיו וילכו ויאמר אלהם אל תרגזו בדרך "],"query":"001045024"},{"canonical":"Genesis 45:25","passages":["ויעלו ממצרים ויבאו ארץ כנען אל יעקב אביהם "],"query":"001045025"},{"canonical":"Genesis 45:26","passages":["ויגדו לו לאמר עוד יוסף חי וכי הוא משל בכל ארץ מצרים ויפג לבו כי לא האמין להם "],"query":"001045026"},{"canonical":"Genesis 45:27","passages":["וידברו אליו את כל דברי יוסף אשר דבר אלהם וירא את העגלות אשר שלח יוסף לשאת אתו ותחי רוח יעקב אביהם "],"query":"001045027"},{"canonical":"Genesis 45:28","passages":["ויאמר ישראל רב עוד יוסף בני חי אלכה ואראנו בטרם אמות "],"query":"001045028"}]}