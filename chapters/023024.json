{"query":"023024","verses":[{},{"canonical":"Isaiah 24:1","passages":["הנה יהוה בוקק הארץ ובולקה ועוה פניה והפיץ ישביה "],"query":"023024001"},{"canonical":"Isaiah 24:2","passages":["והיה כעם ככהן כעבד כאדניו כשפחה כגברתה כקונה כמוכר כמלוה כלוה כנשה כאשר נשא בו "],"query":"023024002"},{"canonical":"Isaiah 24:3","passages":["הבוק תבוק הארץ והבוז תבוז כי יהוה דבר את הדבר הזה "],"query":"023024003"},{"canonical":"Isaiah 24:4","passages":["אבלה נבלה הארץ אמללה נבלה תבל אמללו מרום עם הארץ "],"query":"023024004"},{"canonical":"Isaiah 24:5","passages":["והארץ חנפה תחת ישביה כי עברו תורת חלפו חק הפרו ברית עולם "],"query":"023024005"},{"canonical":"Isaiah 24:6","passages":["על כן אלה אכלה ארץ ויאשמו ישבי בה על כן חרו ישבי ארץ ונשאר אנוש מזער "],"query":"023024006"},{"canonical":"Isaiah 24:7","passages":["אבל תירוש אמללה גפן נאנחו כל שמחי לב "],"query":"023024007"},{"canonical":"Isaiah 24:8","passages":["שבת משוש תפים חדל שאון עליזים שבת משוש כנור "],"query":"023024008"},{"canonical":"Isaiah 24:9","passages":["בשיר לא ישתו יין ימר שכר לשתיו "],"query":"023024009"},{"canonical":"Isaiah 24:10","passages":["נשברה קרית תהו סגר כל בית מבוא "],"query":"023024010"},{"canonical":"Isaiah 24:11","passages":["צוחה על היין בחוצות ערבה כל שמחה גלה משוש הארץ "],"query":"023024011"},{"canonical":"Isaiah 24:12","passages":["נשאר בעיר שמה ושאיה יכת שער "],"query":"023024012"},{"canonical":"Isaiah 24:13","passages":["כי כה יהיה בקרב הארץ בתוך העמים כנקף זית כעוללת אם כלה בציר "],"query":"023024013"},{"canonical":"Isaiah 24:14","passages":["המה ישאו קולם ירנו בגאון יהוה צהלו מים "],"query":"023024014"},{"canonical":"Isaiah 24:15","passages":["על כן בארים כבדו יהוה באיי הים שם יהוה אלהי ישראל  ס "],"query":"023024015"},{"canonical":"Isaiah 24:16","passages":["מכנף הארץ זמרת שמענו צבי לצדיק ואמר רזי לי רזי לי אוי לי בגדים בגדו ובגד בוגדים בגדו "],"query":"023024016"},{"canonical":"Isaiah 24:17","passages":["פחד ופחת ופח עליך יושב הארץ "],"query":"023024017"},{"canonical":"Isaiah 24:18","passages":["והיה הנס מקול הפחד יפל אל הפחת והעולה מתוך הפחת ילכד בפח כי ארבות ממרום נפתחו וירעשו מוסדי ארץ "],"query":"023024018"},{"canonical":"Isaiah 24:19","passages":["רעה התרעעה הארץ פור התפוררה ארץ מוט התמוטטה ארץ "],"query":"023024019"},{"canonical":"Isaiah 24:20","passages":["נוע תנוע ארץ כשכור והתנודדה כמלונה וכבד עליה פשעה ונפלה ולא תסיף קום  ס "],"query":"023024020"},{"canonical":"Isaiah 24:21","passages":["והיה ביום ההוא יפקד יהוה על צבא המרום במרום ועל מלכי האדמה על האדמה "],"query":"023024021"},{"canonical":"Isaiah 24:22","passages":["ואספו אספה אסיר על בור וסגרו על מסגר ומרב ימים יפקדו "],"query":"023024022"},{"canonical":"Isaiah 24:23","passages":["וחפרה הלבנה ובושה החמה כי מלך יהוה צבאות בהר ציון ובירושלם ונגד זקניו כבוד פ"],"query":"023024023"}]}