{"query":"028014","verses":[{},{"canonical":"Hosea 14:1","passages":["תאשם שמרון כי מרתה באלהיה בחרב יפלו עלליהם ירטשו והריותיו יבקעו פ"],"query":"028014001"},{"canonical":"Hosea 14:2","passages":["שובה ישראל עד יהוה אלהיך כי כשלת בעונך "],"query":"028014002"},{"canonical":"Hosea 14:3","passages":["קחו עמכם דברים ושובו אל יהוה אמרו אליו כל תשא עון וקח טוב ונשלמה פרים שפתינו "],"query":"028014003"},{"canonical":"Hosea 14:4","passages":["אשור לא יושיענו על סוס לא נרכב ולא נאמר עוד אלהינו למעשה ידינו אשר בך ירחם יתום "],"query":"028014004"},{"canonical":"Hosea 14:5","passages":["ארפא משובתם אהבם נדבה כי שב אפי ממנו "],"query":"028014005"},{"canonical":"Hosea 14:6","passages":["אהיה כטל לישראל יפרח כשושנה ויך שרשיו כלבנון "],"query":"028014006"},{"canonical":"Hosea 14:7","passages":["ילכו ינקותיו ויהי כזית הודו וריח לו כלבנון "],"query":"028014007"},{"canonical":"Hosea 14:8","passages":["ישבו ישבי בצלו יחיו דגן ויפרחו כגפן זכרו כיין לבנון  ס "],"query":"028014008"},{"canonical":"Hosea 14:9","passages":["אפרים מה לי עוד לעצבים אני עניתי ואשורנו אני כברוש רענן ממני פריך נמצא "],"query":"028014009"},{"canonical":"Hosea 14:10","passages":["מי חכם ויבן אלה נבון וידעם כי ישרים דרכי יהוה וצדקים ילכו בם ופשעים יכשלו בם "],"query":"028014010"}]}