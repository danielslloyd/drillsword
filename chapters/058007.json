{"query":"058007","verses":[{},{"canonical":"Hebrews 7:1","passages":["Οὗτος γὰρ ὁ Μελχισέδεκ,  βασιλεὺς Σαλήμ,  ἱερεὺς τοῦ θεοῦ τοῦ ὑψίστου,   ⸀ὁ συναντήσας Ἀβραὰμ ὑποστρέφοντι ἀπὸ τῆς κοπῆς τῶν βασιλέων καὶ εὐλογήσας αὐτόν,  "],"query":"058007001"},{"canonical":"Hebrews 7:2","passages":["ᾧ καὶ δεκάτην ἀπὸ πάντων ἐμέρισεν Ἀβραάμ,  πρῶτον μὲν ἑρμηνευόμενος βασιλεὺς δικαιοσύνης ἔπειτα δὲ καὶ βασιλεὺς Σαλήμ,  ὅ ἐστιν βασιλεὺς εἰρήνης,  "],"query":"058007002"},{"canonical":"Hebrews 7:3","passages":["ἀπάτωρ,  ἀμήτωρ,  ἀγενεαλόγητος,  μήτε ἀρχὴν ἡμερῶν μήτε ζωῆς τέλος ἔχων,  ἀφωμοιωμένος δὲ τῷ υἱῷ τοῦ θεοῦ,  μένει ἱερεὺς εἰς τὸ διηνεκές.  "],"query":"058007003"},{"canonical":"Hebrews 7:4","passages":["Θεωρεῖτε δὲ πηλίκος οὗτος  ⸀ᾧ δεκάτην Ἀβραὰμ ἔδωκεν ἐκ τῶν ἀκροθινίων ὁ πατριάρχης.  "],"query":"058007004"},{"canonical":"Hebrews 7:5","passages":["καὶ οἱ μὲν ἐκ τῶν υἱῶν Λευὶ τὴν ἱερατείαν λαμβάνοντες ἐντολὴν ἔχουσιν ἀποδεκατοῦν τὸν λαὸν κατὰ τὸν νόμον,  τοῦτ’ ἔστιν τοὺς ἀδελφοὺς αὐτῶν,  καίπερ ἐξεληλυθότας ἐκ τῆς ὀσφύος Ἀβραάμ·  "],"query":"058007005"},{"canonical":"Hebrews 7:6","passages":["ὁ δὲ μὴ γενεαλογούμενος ἐξ αὐτῶν δεδεκάτωκεν  ⸀Ἀβραάμ,  καὶ τὸν ἔχοντα τὰς ἐπαγγελίας εὐλόγηκεν.  "],"query":"058007006"},{"canonical":"Hebrews 7:7","passages":["χωρὶς δὲ πάσης ἀντιλογίας τὸ ἔλαττον ὑπὸ τοῦ κρείττονος εὐλογεῖται.  "],"query":"058007007"},{"canonical":"Hebrews 7:8","passages":["καὶ ὧδε μὲν δεκάτας ἀποθνῄσκοντες ἄνθρωποι λαμβάνουσιν,  ἐκεῖ δὲ μαρτυρούμενος ὅτι ζῇ.  "],"query":"058007008"},{"canonical":"Hebrews 7:9","passages":["καὶ ὡς ἔπος εἰπεῖν,  δι’ Ἀβραὰμ καὶ Λευὶ ὁ δεκάτας λαμβάνων δεδεκάτωται,  "],"query":"058007009"},{"canonical":"Hebrews 7:10","passages":["ἔτι γὰρ ἐν τῇ ὀσφύϊ τοῦ πατρὸς ἦν ὅτε συνήντησεν αὐτῷ  ⸀Μελχισέδεκ.  "],"query":"058007010"},{"canonical":"Hebrews 7:11","passages":["Εἰ μὲν οὖν τελείωσις διὰ τῆς Λευιτικῆς ἱερωσύνης ἦν,  ὁ λαὸς γὰρ ἐπ’  ⸀αὐτῆς  ⸀νενομοθέτηται,  τίς ἔτι χρεία κατὰ τὴν τάξιν Μελχισέδεκ ἕτερον ἀνίστασθαι ἱερέα καὶ οὐ κατὰ τὴν τάξιν Ἀαρὼν λέγεσθαι;  "],"query":"058007011"},{"canonical":"Hebrews 7:12","passages":["μετατιθεμένης γὰρ τῆς ἱερωσύνης ἐξ ἀνάγκης καὶ νόμου μετάθεσις γίνεται.  "],"query":"058007012"},{"canonical":"Hebrews 7:13","passages":["ἐφ’ ὃν γὰρ λέγεται ταῦτα φυλῆς ἑτέρας μετέσχηκεν,  ἀφ’ ἧς οὐδεὶς προσέσχηκεν τῷ θυσιαστηρίῳ·  "],"query":"058007013"},{"canonical":"Hebrews 7:14","passages":["πρόδηλον γὰρ ὅτι ἐξ Ἰούδα ἀνατέταλκεν ὁ κύριος ἡμῶν,  εἰς ἣν φυλὴν  ⸂περὶ ἱερέων οὐδὲν⸃  Μωϋσῆς ἐλάλησεν.  "],"query":"058007014"},{"canonical":"Hebrews 7:15","passages":["Καὶ περισσότερον ἔτι κατάδηλόν ἐστιν,  εἰ κατὰ τὴν ὁμοιότητα Μελχισέδεκ ἀνίσταται ἱερεὺς ἕτερος,  "],"query":"058007015"},{"canonical":"Hebrews 7:16","passages":["ὃς οὐ κατὰ νόμον ἐντολῆς  ⸀σαρκίνης γέγονεν ἀλλὰ κατὰ δύναμιν ζωῆς ἀκαταλύτου,  "],"query":"058007016"},{"canonical":"Hebrews 7:17","passages":[" ⸀μαρτυρεῖται γὰρ ὅτι Σὺ ἱερεὺς εἰς τὸν αἰῶνα κατὰ τὴν τάξιν Μελχισέδεκ.  "],"query":"058007017"},{"canonical":"Hebrews 7:18","passages":["ἀθέτησις μὲν γὰρ γίνεται προαγούσης ἐντολῆς διὰ τὸ αὐτῆς ἀσθενὲς καὶ ἀνωφελές,  "],"query":"058007018"},{"canonical":"Hebrews 7:19","passages":["οὐδὲν γὰρ ἐτελείωσεν ὁ νόμος,  ἐπεισαγωγὴ δὲ κρείττονος ἐλπίδος,  δι’ ἧς ἐγγίζομεν τῷ θεῷ.  "],"query":"058007019"},{"canonical":"Hebrews 7:20","passages":["Καὶ καθ’ ὅσον οὐ χωρὶς ὁρκωμοσίας  (οἱ μὲν γὰρ χωρὶς ὁρκωμοσίας εἰσὶν ἱερεῖς γεγονότες,  "],"query":"058007020"},{"canonical":"Hebrews 7:21","passages":["ὁ δὲ μετὰ ὁρκωμοσίας διὰ τοῦ λέγοντος πρὸς αὐτόν·  Ὤμοσεν κύριος,  καὶ οὐ μεταμεληθήσεται,  Σὺ ἱερεὺς εἰς τὸν  ⸀αἰῶνα),  "],"query":"058007021"},{"canonical":"Hebrews 7:22","passages":["κατὰ  ⸀τοσοῦτο  ⸀κρείττονος διαθήκης γέγονεν ἔγγυος Ἰησοῦς.  "],"query":"058007022"},{"canonical":"Hebrews 7:23","passages":["Καὶ οἱ μὲν πλείονές εἰσιν γεγονότες ἱερεῖς διὰ τὸ θανάτῳ κωλύεσθαι παραμένειν·  "],"query":"058007023"},{"canonical":"Hebrews 7:24","passages":["ὁ δὲ διὰ τὸ μένειν αὐτὸν εἰς τὸν αἰῶνα ἀπαράβατον ἔχει τὴν ἱερωσύνην·  "],"query":"058007024"},{"canonical":"Hebrews 7:25","passages":["ὅθεν καὶ σῴζειν εἰς τὸ παντελὲς δύναται τοὺς προσερχομένους δι’ αὐτοῦ τῷ θεῷ,  πάντοτε ζῶν εἰς τὸ ἐντυγχάνειν ὑπὲρ αὐτῶν.  "],"query":"058007025"},{"canonical":"Hebrews 7:26","passages":["Τοιοῦτος γὰρ ἡμῖν  ⸀καὶ ἔπρεπεν ἀρχιερεύς,  ὅσιος,  ἄκακος,  ἀμίαντος,  κεχωρισμένος ἀπὸ τῶν ἁμαρτωλῶν,  καὶ ὑψηλότερος τῶν οὐρανῶν γενόμενος·  "],"query":"058007026"},{"canonical":"Hebrews 7:27","passages":["ὃς οὐκ ἔχει καθ’ ἡμέραν ἀνάγκην,  ὥσπερ οἱ ἀρχιερεῖς,  πρότερον ὑπὲρ τῶν ἰδίων ἁμαρτιῶν θυσίας ἀναφέρειν,  ἔπειτα τῶν τοῦ λαοῦ  (τοῦτο γὰρ ἐποίησεν ἐφάπαξ ἑαυτὸν ἀνενέγκας)·  "],"query":"058007027"},{"canonical":"Hebrews 7:28","passages":["ὁ νόμος γὰρ ἀνθρώπους καθίστησιν ἀρχιερεῖς ἔχοντας ἀσθένειαν,  ὁ λόγος δὲ τῆς ὁρκωμοσίας τῆς μετὰ τὸν νόμον υἱόν,  εἰς τὸν αἰῶνα τετελειωμένον.  "],"query":"058007028"}]}