{"query":"023064","verses":[{},{"canonical":"Isaiah 64:1","passages":["כקדח אש המסים מים תבעה אש להודיע שמך לצריך מפניך גוים ירגזו "],"query":"023064001"},{"canonical":"Isaiah 64:2","passages":["בעשותך נוראות לא נקוה ירדת מפניך הרים נזלו "],"query":"023064002"},{"canonical":"Isaiah 64:3","passages":["ומעולם לא שמעו לא האזינו עין לא ראתה אלהים זולתך יעשה למחכה לו "],"query":"023064003"},{"canonical":"Isaiah 64:4","passages":["פגעת את שש ועשה צדק בדרכיך יזכרוך הן אתה קצפת ונחטא בהם עולם ונושע "],"query":"023064004"},{"canonical":"Isaiah 64:5","passages":["ונהי כטמא כלנו וכבגד עדים כל צדקתינו ונבל כעלה כלנו ועוננו כרוח ישאנו "],"query":"023064005"},{"canonical":"Isaiah 64:6","passages":["ואין קורא בשמך מתעורר להחזיק בך כי הסתרת פניך ממנו ותמוגנו ביד עוננו "],"query":"023064006"},{"canonical":"Isaiah 64:7","passages":["ועתה יהוה אבינו אתה אנחנו החמר ואתה יצרנו ומעשה ידך כלנו "],"query":"023064007"},{"canonical":"Isaiah 64:8","passages":["אל תקצף יהוה עד מאד ואל לעד תזכר עון הן הבט נא עמך כלנו "],"query":"023064008"},{"canonical":"Isaiah 64:9","passages":["ערי קדשך היו מדבר ציון מדבר היתה ירושל͏ם שממה "],"query":"023064009"},{"canonical":"Isaiah 64:10","passages":["בית קדשנו ותפארתנו אשר הללוך אבתינו היה לשרפת אש וכל מחמדינו היה לחרבה "],"query":"023064010"},{"canonical":"Isaiah 64:11","passages":["העל אלה תתאפק יהוה תחשה ותעננו עד מאד  ס "],"query":"023064011"}]}