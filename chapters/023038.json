{"query":"023038","verses":[{},{"canonical":"Isaiah 38:1","passages":["בימים ההם חלה חזקיהו למות ויבוא אליו ישעיהו בן אמוץ הנביא ויאמר אליו כה אמר יהוה צו לביתך כי מת אתה ולא תחיה "],"query":"023038001"},{"canonical":"Isaiah 38:2","passages":["ויסב חזקיהו פניו אל הקיר ויתפלל אל יהוה "],"query":"023038002"},{"canonical":"Isaiah 38:3","passages":["ויאמר אנה יהוה זכר נא את אשר התהלכתי לפניך באמת ובלב שלם והטוב בעיניך עשיתי ויבך חזקיהו בכי גדול  ס "],"query":"023038003"},{"canonical":"Isaiah 38:4","passages":["ויהי דבר יהוה אל ישעיהו לאמר "],"query":"023038004"},{"canonical":"Isaiah 38:5","passages":["הלוך ואמרת אל חזקיהו כה אמר יהוה אלהי דוד אביך שמעתי את תפלתך ראיתי את דמעתך הנני יוסף על ימיך חמש עשרה שנה "],"query":"023038005"},{"canonical":"Isaiah 38:6","passages":["ומכף מלך אשור אצילך ואת העיר הזאת וגנותי על העיר הזאת "],"query":"023038006"},{"canonical":"Isaiah 38:7","passages":["וזה לך האות מאת יהוה אשר יעשה יהוה את הדבר הזה אשר דבר "],"query":"023038007"},{"canonical":"Isaiah 38:8","passages":["הנני משיב את צל המעלות אשר ירדה במעלות אחז בשמש אחרנית עשר מעלות ותשב השמש עשר מעלות במעלות אשר ירדה  ס "],"query":"023038008"},{"canonical":"Isaiah 38:9","passages":["מכתב לחזקיהו מלך יהודה בחלתו ויחי מחליו "],"query":"023038009"},{"canonical":"Isaiah 38:10","passages":["אני אמרתי בדמי ימי אלכה בשערי שאול פקדתי יתר שנותי "],"query":"023038010"},{"canonical":"Isaiah 38:11","passages":["אמרתי לא אראה יה יה בארץ החיים לא אביט אדם עוד עם יושבי חדל "],"query":"023038011"},{"canonical":"Isaiah 38:12","passages":["דורי נסע ונגלה מני כאהל רעי קפדתי כארג חיי מדלה יבצעני מיום עד לילה תשלימני "],"query":"023038012"},{"canonical":"Isaiah 38:13","passages":["שויתי עד בקר כ͏ארי כן ישבר כל עצמותי מיום עד לילה תשלימני "],"query":"023038013"},{"canonical":"Isaiah 38:14","passages":["כסוס עגור כן אצפצף אהגה כיונה דלו עיני למרום אדני עשקה לי ערבני "],"query":"023038014"},{"canonical":"Isaiah 38:15","passages":["מה אדבר ואמר לי והוא עשה אדדה כל שנותי על מר נפשי "],"query":"023038015"},{"canonical":"Isaiah 38:16","passages":["אדני עליהם יחיו ולכל בהן חיי רוחי ותחלימני והחיני "],"query":"023038016"},{"canonical":"Isaiah 38:17","passages":["הנה לשלום מר לי מר ואתה חשקת נפשי משחת בלי כי השלכת אחרי גוך כל חטאי "],"query":"023038017"},{"canonical":"Isaiah 38:18","passages":["כי לא שאול תודך מות יהללך לא ישברו יורדי בור אל אמתך "],"query":"023038018"},{"canonical":"Isaiah 38:19","passages":["חי חי הוא יודך כמוני היום אב לבנים יודיע אל אמתך "],"query":"023038019"},{"canonical":"Isaiah 38:20","passages":["יהוה להושיעני ונגנותי ננגן כל ימי חיינו על בית יהוה "],"query":"023038020"},{"canonical":"Isaiah 38:21","passages":["ויאמר ישעיהו ישאו דבלת תאנים וימרחו על השחין ויחי "],"query":"023038021"},{"canonical":"Isaiah 38:22","passages":["ויאמר חזקיהו מה אות כי אעלה בית יהוה  ס "],"query":"023038022"}]}