{"query":"019140","verses":[{},{"canonical":"Psalm 140:1","passages":["למנצח מזמור לדוד "],"query":"019140001"},{"canonical":"Psalm 140:2","passages":["חלצני יהוה מאדם רע מאיש חמסים תנצרני "],"query":"019140002"},{"canonical":"Psalm 140:3","passages":["אשר חשבו רעות בלב כל יום יגורו מלחמות "],"query":"019140003"},{"canonical":"Psalm 140:4","passages":["שננו לשונם כמו נחש חמת עכשוב תחת שפתימו סלה "],"query":"019140004"},{"canonical":"Psalm 140:5","passages":["שמרני יהוה מידי רשע מאיש חמסים תנצרני אשר חשבו לדחות פעמי "],"query":"019140005"},{"canonical":"Psalm 140:6","passages":["טמנו גאים פח לי וחבלים פרשו רשת ליד מעגל מקשים שתו לי סלה "],"query":"019140006"},{"canonical":"Psalm 140:7","passages":["אמרתי ליהוה אלי אתה האזינה יהוה קול תחנוני "],"query":"019140007"},{"canonical":"Psalm 140:8","passages":["יהוה אדני עז ישועתי סכתה לראשי ביום נשק "],"query":"019140008"},{"canonical":"Psalm 140:9","passages":["אל תתן יהוה מאויי רשע זממו אל תפק ירומו סלה "],"query":"019140009"},{"canonical":"Psalm 140:10","passages":["ראש מסבי עמל שפתימו יכסמו "],"query":"019140010"},{"canonical":"Psalm 140:11","passages":["ימוטו עליהם גחלים באש יפלם במהמרות בל יקומו "],"query":"019140011"},{"canonical":"Psalm 140:12","passages":["איש לשון בל יכון בארץ איש חמס רע יצודנו למדחפת "],"query":"019140012"},{"canonical":"Psalm 140:13","passages":["ידעתי כי יעשה יהוה דין עני משפט אבינים "],"query":"019140013"},{"canonical":"Psalm 140:14","passages":["אך צדיקים יודו לשמך ישבו ישרים את פניך "],"query":"019140014"}]}