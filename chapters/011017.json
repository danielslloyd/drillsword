{"query":"011017","verses":[{},{"canonical":"1 Kings 17:1","passages":["ויאמר אליהו התשבי מתשבי גלעד אל אחאב חי יהוה אלהי ישראל אשר עמדתי לפניו אם יהיה השנים האלה טל ומטר כי אם לפי דברי  ס "],"query":"011017001"},{"canonical":"1 Kings 17:2","passages":["ויהי דבר יהוה אליו לאמר "],"query":"011017002"},{"canonical":"1 Kings 17:3","passages":["לך מזה ופנית לך קדמה ונסתרת בנחל כרית אשר על פני הירדן "],"query":"011017003"},{"canonical":"1 Kings 17:4","passages":["והיה מהנחל תשתה ואת הערבים צויתי לכלכלך שם "],"query":"011017004"},{"canonical":"1 Kings 17:5","passages":["וילך ויעש כדבר יהוה וילך וישב בנחל כרית אשר על פני הירדן "],"query":"011017005"},{"canonical":"1 Kings 17:6","passages":["והערבים מביאים לו לחם ובשר בבקר ולחם ובשר בערב ומן הנחל ישתה "],"query":"011017006"},{"canonical":"1 Kings 17:7","passages":["ויהי מקץ ימים וייבש הנחל כי לא היה גשם בארץ  ס "],"query":"011017007"},{"canonical":"1 Kings 17:8","passages":["ויהי דבר יהוה אליו לאמר "],"query":"011017008"},{"canonical":"1 Kings 17:9","passages":["קום לך צרפתה אשר לצידון וישבת שם הנה צויתי שם אשה אלמנה לכלכלך "],"query":"011017009"},{"canonical":"1 Kings 17:10","passages":["ויקם וילך צרפתה ויבא אל פתח העיר והנה שם אשה אלמנה מקששת עצים ויקרא אליה ויאמר קחי נא לי מעט מים בכלי ואשתה "],"query":"011017010"},{"canonical":"1 Kings 17:11","passages":["ותלך לקחת ויקרא אליה ויאמר לקחי נא לי פת לחם בידך "],"query":"011017011"},{"canonical":"1 Kings 17:12","passages":["ותאמר חי יהוה אלהיך אם יש לי מעוג כי אם מלא כף קמח בכד ומעט שמן בצפחת והנני מקששת שנים עצים ובאתי ועשיתיהו לי ולבני ואכלנהו ומתנו "],"query":"011017012"},{"canonical":"1 Kings 17:13","passages":["ויאמר אליה אליהו אל תיראי באי עשי כדברך אך עשי לי משם עגה קטנה בראשנה והוצאת לי ולך ולבנך תעשי באחרנה  ס "],"query":"011017013"},{"canonical":"1 Kings 17:14","passages":["כי כה אמר יהוה אלהי ישראל כד הקמח לא תכלה וצפחת השמן לא תחסר עד יום תת יהוה גשם על פני האדמה "],"query":"011017014"},{"canonical":"1 Kings 17:15","passages":["ותלך ותעשה כדבר אליהו ותאכל והוא וביתה ימים "],"query":"011017015"},{"canonical":"1 Kings 17:16","passages":["כד הקמח לא כלתה וצפחת השמן לא חסר כדבר יהוה אשר דבר ביד אליהו פ"],"query":"011017016"},{"canonical":"1 Kings 17:17","passages":["ויהי אחר הדברים האלה חלה בן האשה בעלת הבית ויהי חליו חזק מאד עד אשר לא נותרה בו נשמה "],"query":"011017017"},{"canonical":"1 Kings 17:18","passages":["ותאמר אל אליהו מה לי ולך איש האלהים באת אלי להזכיר את עוני ולהמית את בני "],"query":"011017018"},{"canonical":"1 Kings 17:19","passages":["ויאמר אליה תני לי את בנך ויקחהו מחיקה ויעלהו אל העליה אשר הוא ישב שם וישכבהו על מטתו "],"query":"011017019"},{"canonical":"1 Kings 17:20","passages":["ויקרא אל יהוה ויאמר יהוה אלהי הגם על האלמנה אשר אני מתגורר עמה הרעות להמית את בנה "],"query":"011017020"},{"canonical":"1 Kings 17:21","passages":["ויתמדד על הילד שלש פעמים ויקרא אל יהוה ויאמר יהוה אלהי תשב נא נפש הילד הזה על קרבו "],"query":"011017021"},{"canonical":"1 Kings 17:22","passages":["וישמע יהוה בקול אליהו ותשב נפש הילד על קרבו ויחי "],"query":"011017022"},{"canonical":"1 Kings 17:23","passages":["ויקח אליהו את הילד וירדהו מן העליה הביתה ויתנהו לאמו ויאמר אליהו ראי חי בנך "],"query":"011017023"},{"canonical":"1 Kings 17:24","passages":["ותאמר האשה אל אליהו עתה זה ידעתי כי איש אלהים אתה ודבר יהוה בפיך אמת פ"],"query":"011017024"}]}