{"query":"023013","verses":[{},{"canonical":"Isaiah 13:1","passages":["משא בבל אשר חזה ישעיהו בן אמוץ "],"query":"023013001"},{"canonical":"Isaiah 13:2","passages":["על הר נשפה שאו נס הרימו קול להם הניפו יד ויבאו פתחי נדיבים "],"query":"023013002"},{"canonical":"Isaiah 13:3","passages":["אני צויתי למקדשי גם קראתי גבורי לאפי עליזי גאותי "],"query":"023013003"},{"canonical":"Isaiah 13:4","passages":["קול המון בהרים דמות עם רב קול שאון ממלכות גוים נאספים יהוה צבאות מפקד צבא מלחמה "],"query":"023013004"},{"canonical":"Isaiah 13:5","passages":["באים מארץ מרחק מקצה השמים יהוה וכלי זעמו לחבל כל הארץ "],"query":"023013005"},{"canonical":"Isaiah 13:6","passages":["הילילו כי קרוב יום יהוה כשד משדי יבוא "],"query":"023013006"},{"canonical":"Isaiah 13:7","passages":["על כן כל ידים תרפינה וכל לבב אנוש ימס "],"query":"023013007"},{"canonical":"Isaiah 13:8","passages":["ונבהלו צירים וחבלים יאחזון כיולדה יחילון איש אל רעהו יתמהו פני להבים פניהם "],"query":"023013008"},{"canonical":"Isaiah 13:9","passages":["הנה יום יהוה בא אכזרי ועברה וחרון אף לשום הארץ לשמה וחטאיה ישמיד ממנה "],"query":"023013009"},{"canonical":"Isaiah 13:10","passages":["כי כוכבי השמים וכסיליהם לא יהלו אורם חשך השמש בצאתו וירח לא יגיה אורו "],"query":"023013010"},{"canonical":"Isaiah 13:11","passages":["ופקדתי על תבל רעה ועל רשעים עונם והשבתי גאון זדים וגאות עריצים אשפיל "],"query":"023013011"},{"canonical":"Isaiah 13:12","passages":["אוקיר אנוש מפז ואדם מכתם אופיר "],"query":"023013012"},{"canonical":"Isaiah 13:13","passages":["על כן שמים ארגיז ותרעש הארץ ממקומה בעברת יהוה צבאות וביום חרון אפו "],"query":"023013013"},{"canonical":"Isaiah 13:14","passages":["והיה כצבי מדח וכצאן ואין מקבץ איש אל עמו יפנו ואיש אל ארצו ינוסו "],"query":"023013014"},{"canonical":"Isaiah 13:15","passages":["כל הנמצא ידקר וכל הנספה יפול בחרב "],"query":"023013015"},{"canonical":"Isaiah 13:16","passages":["ועלליהם ירטשו לעיניהם ישסו בתיהם ונשיהם תשכבנה "],"query":"023013016"},{"canonical":"Isaiah 13:17","passages":["הנני מעיר עליהם את מדי אשר כסף לא יחשבו וזהב לא יחפצו בו "],"query":"023013017"},{"canonical":"Isaiah 13:18","passages":["וקשתות נערים תרטשנה ופרי בטן לא ירחמו על בנים לא תחוס עינם "],"query":"023013018"},{"canonical":"Isaiah 13:19","passages":["והיתה בבל צבי ממלכות תפארת גאון כשדים כמהפכת אלהים את סדם ואת עמרה "],"query":"023013019"},{"canonical":"Isaiah 13:20","passages":["לא תשב לנצח ולא תשכן עד דור ודור ולא יהל שם ערבי ורעים לא ירבצו שם "],"query":"023013020"},{"canonical":"Isaiah 13:21","passages":["ורבצו שם ציים ומלאו בתיהם אחים ושכנו שם בנות יענה ושעירים ירקדו שם "],"query":"023013021"},{"canonical":"Isaiah 13:22","passages":["וענה איים באלמנותיו ותנים בהיכלי ענג וקרוב לבוא עתה וימיה לא ימשכו "],"query":"023013022"}]}