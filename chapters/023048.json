{"query":"023048","verses":[{},{"canonical":"Isaiah 48:1","passages":["שמעו זאת בית יעקב הנקראים בשם ישראל וממי יהודה יצאו הנשבעים בשם יהוה ובאלהי ישראל יזכירו לא באמת ולא בצדקה "],"query":"023048001"},{"canonical":"Isaiah 48:2","passages":["כי מעיר הקדש נקראו ועל אלהי ישראל נסמכו יהוה צבאות שמו  ס "],"query":"023048002"},{"canonical":"Isaiah 48:3","passages":["הראשנות מאז הגדתי ומפי יצאו ואשמיעם פתאם עשיתי ותבאנה "],"query":"023048003"},{"canonical":"Isaiah 48:4","passages":["מדעתי כי קשה אתה וגיד ברזל ערפך ומצחך נחושה "],"query":"023048004"},{"canonical":"Isaiah 48:5","passages":["ואגיד לך מאז בטרם תבוא השמעתיך פן תאמר עצבי עשם ופסלי ונסכי צום "],"query":"023048005"},{"canonical":"Isaiah 48:6","passages":["שמעת חזה כלה ואתם הלוא תגידו השמעתיך חדשות מעתה ונצרות ולא ידעתם "],"query":"023048006"},{"canonical":"Isaiah 48:7","passages":["עתה נבראו ולא מאז ולפני יום ולא שמעתם פן תאמר הנה ידעתין "],"query":"023048007"},{"canonical":"Isaiah 48:8","passages":["גם לא שמעת גם לא ידעת גם מאז לא פתחה אזנך כי ידעתי בגוד תבגוד ופשע מבטן קרא לך "],"query":"023048008"},{"canonical":"Isaiah 48:9","passages":["למען שמי אאריך אפי ותהלתי אחטם לך לבלתי הכריתך "],"query":"023048009"},{"canonical":"Isaiah 48:10","passages":["הנה צרפתיך ולא בכסף בחרתיך בכור עני "],"query":"023048010"},{"canonical":"Isaiah 48:11","passages":["למעני למעני אעשה כי איך יחל וכבודי לאחר לא אתן  ס "],"query":"023048011"},{"canonical":"Isaiah 48:12","passages":["שמע אלי יעקב וישראל מקראי אני הוא אני ראשון אף אני אחרון "],"query":"023048012"},{"canonical":"Isaiah 48:13","passages":["אף ידי יסדה ארץ וימיני טפחה שמים קרא אני אליהם יעמדו יחדו "],"query":"023048013"},{"canonical":"Isaiah 48:14","passages":["הקבצו כלכם ושמעו מי בהם הגיד את אלה יהוה אהבו יעשה חפצו בבבל וזרעו כשדים "],"query":"023048014"},{"canonical":"Isaiah 48:15","passages":["אני אני דברתי אף קראתיו הביאתיו והצליח דרכו "],"query":"023048015"},{"canonical":"Isaiah 48:16","passages":["קרבו אלי שמעו זאת לא מראש בסתר דברתי מעת היותה שם אני ועתה אדני יהוה שלחני ורוחו פ"],"query":"023048016"},{"canonical":"Isaiah 48:17","passages":["כה אמר יהוה גאלך קדוש ישראל אני יהוה אלהיך מלמדך להועיל מדריכך בדרך תלך "],"query":"023048017"},{"canonical":"Isaiah 48:18","passages":["לוא הקשבת למצותי ויהי כנהר שלומך וצדקתך כגלי הים "],"query":"023048018"},{"canonical":"Isaiah 48:19","passages":["ויהי כחול זרעך וצאצאי מעיך כמעתיו לא יכרת ולא ישמד שמו מלפני "],"query":"023048019"},{"canonical":"Isaiah 48:20","passages":["צאו מבבל ברחו מכשדים בקול רנה הגידו השמיעו זאת הוציאוה עד קצה הארץ אמרו גאל יהוה עבדו יעקב "],"query":"023048020"},{"canonical":"Isaiah 48:21","passages":["ולא צמאו בחרבות הוליכם מים מצור הזיל למו ויבקע צור ויזבו מים "],"query":"023048021"},{"canonical":"Isaiah 48:22","passages":["אין שלום אמר יהוה לרשעים  ס "],"query":"023048022"}]}