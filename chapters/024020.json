{"query":"024020","verses":[{},{"canonical":"Jeremiah 20:1","passages":["וישמע פשחור בן אמר הכהן והוא פקיד נגיד בבית יהוה את ירמיהו נבא את הדברים האלה "],"query":"024020001"},{"canonical":"Jeremiah 20:2","passages":["ויכה פשחור את ירמיהו הנביא ויתן אתו על המהפכת אשר בשער בנימן העליון אשר בבית יהוה "],"query":"024020002"},{"canonical":"Jeremiah 20:3","passages":["ויהי ממחרת ויצא פשחור את ירמיהו מן המהפכת ויאמר אליו ירמיהו לא פשחור קרא יהוה שמך כי אם מגור מסביב פ"],"query":"024020003"},{"canonical":"Jeremiah 20:4","passages":["כי כה אמר יהוה הנני נתנך למגור לך ולכל אהביך ונפלו בחרב איביהם ועיניך ראות ואת כל יהודה אתן ביד מלך בבל והגלם בבלה והכם בחרב "],"query":"024020004"},{"canonical":"Jeremiah 20:5","passages":["ונתתי את כל חסן העיר הזאת ואת כל יגיעה ואת כל יקרה ואת כל אוצרות מלכי יהודה אתן ביד איביהם ובזזום ולקחום והביאום בבלה "],"query":"024020005"},{"canonical":"Jeremiah 20:6","passages":["ואתה פשחור וכל ישבי ביתך תלכו בשבי ובבל תבוא ושם תמות ושם תקבר אתה וכל אהביך אשר נבאת להם בשקר  ס "],"query":"024020006"},{"canonical":"Jeremiah 20:7","passages":["פתיתני יהוה ו͏אפת חזקתני ותוכל הייתי לשחוק כל היום כלה לעג לי "],"query":"024020007"},{"canonical":"Jeremiah 20:8","passages":["כי מדי אדבר אזעק חמס ושד אקרא כי היה דבר יהוה לי לחרפה ולקלס כל היום "],"query":"024020008"},{"canonical":"Jeremiah 20:9","passages":["ואמרתי לא אזכרנו ולא אדבר עוד בשמו והיה בלבי כאש בערת עצר בעצמתי ונלאיתי כלכל ולא אוכל "],"query":"024020009"},{"canonical":"Jeremiah 20:10","passages":["כי שמעתי דבת רבים מגור מסביב הגידו ונגידנו כל אנוש שלומי שמרי צלעי אולי יפתה ונוכלה לו ונקחה נקמתנו ממנו "],"query":"024020010"},{"canonical":"Jeremiah 20:11","passages":["ויהוה אותי כגבור עריץ על כן רדפי יכשלו ולא יכלו בשו מאד כי לא השכילו כלמת עולם לא תשכח "],"query":"024020011"},{"canonical":"Jeremiah 20:12","passages":["ויהוה צבאות בחן צדיק ראה כליות ולב אראה נקמתך מהם כי אליך גליתי את ריבי  ס "],"query":"024020012"},{"canonical":"Jeremiah 20:13","passages":["שירו ליהוה הללו את יהוה כי הציל את נפש אביון מיד מרעים  ס "],"query":"024020013"},{"canonical":"Jeremiah 20:14","passages":["ארור היום אשר ילדתי בו יום אשר ילדתני אמי אל יהי ברוך "],"query":"024020014"},{"canonical":"Jeremiah 20:15","passages":["ארור האיש אשר בשר את אבי לאמר ילד לך בן זכר שמח שמחהו "],"query":"024020015"},{"canonical":"Jeremiah 20:16","passages":["והיה האיש ההוא כערים אשר הפך יהוה ולא נחם ושמע זעקה בבקר ותרועה בעת צהרים "],"query":"024020016"},{"canonical":"Jeremiah 20:17","passages":["אשר לא מותתני מרחם ותהי לי אמי קברי ורחמה הרת עולם "],"query":"024020017"},{"canonical":"Jeremiah 20:18","passages":["למה זה מרחם יצאתי לראות עמל ויגון ויכלו בבשת ימי פ"],"query":"024020018"}]}