{"query":"019025","verses":[{},{"canonical":"Psalm 25:1","passages":["לדוד אליך יהוה נפשי אשא "],"query":"019025001"},{"canonical":"Psalm 25:2","passages":["אלהי בך בטחתי אל אבושה אל יעלצו איבי לי "],"query":"019025002"},{"canonical":"Psalm 25:3","passages":["גם כל קויך לא יבשו יבשו הבוגדים ריקם "],"query":"019025003"},{"canonical":"Psalm 25:4","passages":["דרכיך יהוה הודיעני ארחותיך למדני "],"query":"019025004"},{"canonical":"Psalm 25:5","passages":["הדריכני באמתך ולמדני כי אתה אלהי ישעי אותך קויתי כל היום "],"query":"019025005"},{"canonical":"Psalm 25:6","passages":["זכר רחמיך יהוה וחסדיך כי מעולם המה "],"query":"019025006"},{"canonical":"Psalm 25:7","passages":["חטאות נעורי ופשעי אל תזכר כחסדך זכר לי אתה למען טובך יהוה "],"query":"019025007"},{"canonical":"Psalm 25:8","passages":["טוב וישר יהוה על כן יורה חטאים בדרך "],"query":"019025008"},{"canonical":"Psalm 25:9","passages":["ידרך ענוים במשפט וילמד ענוים דרכו "],"query":"019025009"},{"canonical":"Psalm 25:10","passages":["כל ארחות יהוה חסד ואמת לנצרי בריתו ועדתיו "],"query":"019025010"},{"canonical":"Psalm 25:11","passages":["למען שמך יהוה וסלחת לעוני כי רב הוא "],"query":"019025011"},{"canonical":"Psalm 25:12","passages":["מי זה האיש ירא יהוה יורנו בדרך יבחר "],"query":"019025012"},{"canonical":"Psalm 25:13","passages":["נפשו בטוב תלין וזרעו יירש ארץ "],"query":"019025013"},{"canonical":"Psalm 25:14","passages":["סוד יהוה ליראיו ובריתו להודיעם "],"query":"019025014"},{"canonical":"Psalm 25:15","passages":["עיני תמיד אל יהוה כי הוא יוציא מרשת רגלי "],"query":"019025015"},{"canonical":"Psalm 25:16","passages":["פנה אלי וחנני כי יחיד ועני אני "],"query":"019025016"},{"canonical":"Psalm 25:17","passages":["צרות לבבי הרחיבו ממצוקותי הוציאני "],"query":"019025017"},{"canonical":"Psalm 25:18","passages":["ראה עניי ועמלי ושא לכל חטאותי "],"query":"019025018"},{"canonical":"Psalm 25:19","passages":["ראה אויבי כי רבו ושנאת חמס שנאוני "],"query":"019025019"},{"canonical":"Psalm 25:20","passages":["שמרה נפשי והצילני אל אבוש כי חסיתי בך "],"query":"019025020"},{"canonical":"Psalm 25:21","passages":["תם וישר יצרוני כי קויתיך "],"query":"019025021"},{"canonical":"Psalm 25:22","passages":["פדה אלהים את ישראל מכל צרותיו "],"query":"019025022"}]}