{"query":"003012","verses":[{},{"canonical":"Leviticus 12:1","passages":["וידבר יהוה אל משה לאמר "],"query":"003012001"},{"canonical":"Leviticus 12:2","passages":["דבר אל בני ישראל לאמר אשה כי תזריע וילדה זכר וטמאה שבעת ימים כימי נדת דותה תטמא "],"query":"003012002"},{"canonical":"Leviticus 12:3","passages":["וביום השמיני ימול בשר ערלתו "],"query":"003012003"},{"canonical":"Leviticus 12:4","passages":["ושלשים יום ושלשת ימים תשב בדמי טהרה בכל קדש לא תגע ואל המקדש לא תבא עד מלאת ימי טהרה "],"query":"003012004"},{"canonical":"Leviticus 12:5","passages":["ואם נקבה תלד וטמאה שבעים כנדתה וששים יום וששת ימים תשב על דמי טהרה "],"query":"003012005"},{"canonical":"Leviticus 12:6","passages":["ובמלאת ימי טהרה לבן או לבת תביא כבש בן שנתו לעלה ובן יונה או תר לחטאת אל פתח אהל מועד אל הכהן "],"query":"003012006"},{"canonical":"Leviticus 12:7","passages":["והקריבו לפני יהוה וכפר עליה וטהרה ממקר דמיה זאת תורת הילדת לזכר או לנקבה "],"query":"003012007"},{"canonical":"Leviticus 12:8","passages":["ואם לא תמצא ידה די שה ולקחה שתי תרים או שני בני יונה אחד לעלה ואחד לחטאת וכפר עליה הכהן וטהרה פ"],"query":"003012008"}]}