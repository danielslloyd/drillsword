{"query":"039001","verses":[{},{"canonical":"Malachi 1:1","passages":["משא דבר יהוה אל ישראל ביד מלאכי "],"query":"039001001"},{"canonical":"Malachi 1:2","passages":["אהבתי אתכם אמר יהוה ואמרתם במה אהבתנו הלוא אח עשו ליעקב נאם יהוה ואהב את יעקב "],"query":"039001002"},{"canonical":"Malachi 1:3","passages":["ואת עשו שנאתי ואשים את הריו שממה ואת נחלתו לתנות מדבר "],"query":"039001003"},{"canonical":"Malachi 1:4","passages":["כי תאמר אדום רששנו ונשוב ונבנה חרבות כה אמר יהוה צבאות המה יבנו ואני אהרוס וקראו להם גבול רשעה והעם אשר זעם יהוה עד עולם "],"query":"039001004"},{"canonical":"Malachi 1:5","passages":["ועיניכם תראינה ואתם תאמרו יגדל יהוה מעל לגבול ישראל "],"query":"039001005"},{"canonical":"Malachi 1:6","passages":["בן יכבד אב ועבד אדניו ואם אב אני איה כבודי ואם אדונים אני איה מוראי אמר יהוה צבאות לכם הכהנים בוזי שמי ואמרתם במה בזינו את שמך "],"query":"039001006"},{"canonical":"Malachi 1:7","passages":["מגישים על מזבחי לחם מגאל ואמרתם במה גאלנוך באמרכם שלחן יהוה נבזה הוא "],"query":"039001007"},{"canonical":"Malachi 1:8","passages":["וכי תגשון עור לזבח אין רע וכי תגישו פסח וחלה אין רע הקריבהו נא לפחתך הירצך או הישא פניך אמר יהוה צבאות "],"query":"039001008"},{"canonical":"Malachi 1:9","passages":["ועתה חלו נא פני אל ויחננו מידכם היתה זאת הישא מכם פנים אמר יהוה צבאות "],"query":"039001009"},{"canonical":"Malachi 1:10","passages":["מי גם בכם ויסגר דלתים ולא תאירו מזבחי חנם אין לי חפץ בכם אמר יהוה צבאות ומנחה לא ארצה מידכם "],"query":"039001010"},{"canonical":"Malachi 1:11","passages":["כי ממזרח שמש ועד מבואו גדול שמי בגוים ובכל מקום מקטר מגש לשמי ומנחה טהורה כי גדול שמי בגוים אמר יהוה צבאות "],"query":"039001011"},{"canonical":"Malachi 1:12","passages":["ואתם מחללים אותו באמרכם שלחן אדני מגאל הוא וניבו נבזה אכלו "],"query":"039001012"},{"canonical":"Malachi 1:13","passages":["ואמרתם הנה מתלאה והפחתם אותו אמר יהוה צבאות והבאתם גזול ואת הפסח ואת החולה והבאתם את המנחה הארצה אותה מידכם אמר יהוה  ס "],"query":"039001013"},{"canonical":"Malachi 1:14","passages":["וארור נוכל ויש בעדרו זכר ונדר וזבח משחת לאדני כי מלך גדול אני אמר יהוה צבאות ושמי נורא בגוים "],"query":"039001014"}]}