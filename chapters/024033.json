{"query":"024033","verses":[{},{"canonical":"Jeremiah 33:1","passages":["ויהי דבר יהוה אל ירמיהו שנית והוא עודנו עצור בחצר המטרה לאמר "],"query":"024033001"},{"canonical":"Jeremiah 33:2","passages":["כה אמר יהוה עשה יהוה יוצר אותה להכינה יהוה שמו "],"query":"024033002"},{"canonical":"Jeremiah 33:3","passages":["קרא אלי ואענך ואגידה לך גדלות ובצרות לא ידעתם  ס "],"query":"024033003"},{"canonical":"Jeremiah 33:4","passages":["כי כה אמר יהוה אלהי ישראל על בתי העיר הזאת ועל בתי מלכי יהודה הנתצים אל הסללות ואל החרב "],"query":"024033004"},{"canonical":"Jeremiah 33:5","passages":["באים להלחם את הכשדים ולמלאם את פגרי האדם אשר הכיתי באפי ובחמתי ואשר הסתרתי פני מהעיר הזאת על כל רעתם "],"query":"024033005"},{"canonical":"Jeremiah 33:6","passages":["הנני מעלה לה ארכה ומרפא ורפאתים וגליתי להם עתרת שלום ואמת "],"query":"024033006"},{"canonical":"Jeremiah 33:7","passages":["והשבתי את שבות יהודה ואת שבות ישראל ובנתים כבראשנה "],"query":"024033007"},{"canonical":"Jeremiah 33:8","passages":["וטהרתים מכל עונם אשר חטאו לי וסלחתי לכל עונותיהם אשר חטאו לי ואשר פשעו בי "],"query":"024033008"},{"canonical":"Jeremiah 33:9","passages":["והיתה לי לשם ששון לתהלה ולתפארת לכל גויי הארץ אשר ישמעו את כל הטובה אשר אנכי עשה אתם ופחדו ורגזו על כל הטובה ועל כל השלום אשר אנכי עשה לה  ס "],"query":"024033009"},{"canonical":"Jeremiah 33:10","passages":["כה אמר יהוה עוד ישמע במקום הזה אשר אתם אמרים חרב הוא מאין אדם ומאין בהמה בערי יהודה ובחצות ירושלם הנשמות מאין אדם ומאין יושב ומאין בהמה "],"query":"024033010"},{"canonical":"Jeremiah 33:11","passages":["קול ששון וקול שמחה קול חתן וקול כלה קול אמרים הודו את יהוה צבאות כי טוב יהוה כי לעולם חסדו מבאים תודה בית יהוה כי אשיב את שבות הארץ כבראשנה אמר יהוה  ס "],"query":"024033011"},{"canonical":"Jeremiah 33:12","passages":["כה אמר יהוה צבאות עוד יהיה במקום הזה החרב מאין אדם ועד בהמה ובכל עריו נוה רעים מרבצים צאן "],"query":"024033012"},{"canonical":"Jeremiah 33:13","passages":["בערי ההר בערי השפלה ובערי הנגב ובארץ בנימן ובסביבי ירושל͏ם ובערי יהודה עד תעברנה הצאן על ידי מונה אמר יהוה  ס "],"query":"024033013"},{"canonical":"Jeremiah 33:14","passages":["הנה ימים באים נאם יהוה והק͏מתי את הדבר הטוב אשר דברתי אל בית ישראל ועל בית יהודה "],"query":"024033014"},{"canonical":"Jeremiah 33:15","passages":["בימים ההם ובעת ההיא אצמיח לדוד צמח צדקה ועשה משפט וצדקה בארץ "],"query":"024033015"},{"canonical":"Jeremiah 33:16","passages":["בימים ההם תושע יהודה וירושל͏ם תשכון לבטח וזה אשר יקרא לה יהוה צדקנו  ס "],"query":"024033016"},{"canonical":"Jeremiah 33:17","passages":["כי כה אמר יהוה לא יכרת לדוד איש ישב על כסא בית ישראל "],"query":"024033017"},{"canonical":"Jeremiah 33:18","passages":["ולכהנים הלוים לא יכרת איש מלפני מעלה עולה ומקטיר מנחה ועשה זבח כל הימים  ס "],"query":"024033018"},{"canonical":"Jeremiah 33:19","passages":["ויהי דבר יהוה אל ירמיהו לאמור "],"query":"024033019"},{"canonical":"Jeremiah 33:20","passages":["כה אמר יהוה אם תפרו את בריתי היום ואת בריתי הלילה ולבלתי היות יומם ולילה בעתם "],"query":"024033020"},{"canonical":"Jeremiah 33:21","passages":["גם בריתי תפר את דוד עבדי מהיות לו בן מלך על כסאו ואת הלוים הכהנים משרתי "],"query":"024033021"},{"canonical":"Jeremiah 33:22","passages":["אשר לא יספר צבא השמים ולא ימד חול הים כן ארבה את זרע דוד עבדי ואת הלוים משרתי אתי  ס "],"query":"024033022"},{"canonical":"Jeremiah 33:23","passages":["ויהי דבר יהוה אל ירמיהו לאמר "],"query":"024033023"},{"canonical":"Jeremiah 33:24","passages":["הלוא ראית מה העם הזה דברו לאמר שתי המשפחות אשר בחר יהוה בהם וימאסם ואת עמי ינאצון מהיות עוד גוי לפניהם  ס "],"query":"024033024"},{"canonical":"Jeremiah 33:25","passages":["כה אמר יהוה אם לא בריתי יומם ולילה חקות שמים וארץ לא שמתי "],"query":"024033025"},{"canonical":"Jeremiah 33:26","passages":["גם זרע יעקוב ודוד עבדי אמאס מקחת מזרעו משלים אל זרע אברהם ישחק ויעקב כי  ס "],"query":"024033026"}]}