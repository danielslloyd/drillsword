{"query":"007017","verses":[{},{"canonical":"Judges 17:1","passages":["ויהי איש מהר אפרים ושמו מיכיהו "],"query":"007017001"},{"canonical":"Judges 17:2","passages":["ויאמר לאמו אלף ומאה הכסף אשר לקח לך ואת אלית וגם אמרת באזני הנה הכסף אתי אני לקחתיו ותאמר אמו ברוך בני ליהוה "],"query":"007017002"},{"canonical":"Judges 17:3","passages":["וישב את אלף ומאה הכסף לאמו ותאמר אמו הקדש הקדשתי את הכסף ליהוה מידי לבני לעשות פסל ומסכה ועתה אשיבנו לך "],"query":"007017003"},{"canonical":"Judges 17:4","passages":["וישב את הכסף לאמו ותקח אמו מאתים כסף ותתנהו לצורף ויעשהו פסל ומסכה ויהי בבית מיכיהו "],"query":"007017004"},{"canonical":"Judges 17:5","passages":["והאיש מיכה לו בית אלהים ויעש אפוד ותרפים וימלא את יד אחד מבניו ויהי לו לכהן "],"query":"007017005"},{"canonical":"Judges 17:6","passages":["בימים ההם אין מלך בישראל איש הישר בעיניו יעשה פ"],"query":"007017006"},{"canonical":"Judges 17:7","passages":["ויהי נער מבית לחם יהודה ממשפחת יהודה והוא לוי והוא גר שם "],"query":"007017007"},{"canonical":"Judges 17:8","passages":["וילך האיש מהעיר מבית לחם יהודה לגור באשר ימצא ויבא הר אפרים עד בית מיכה לעשות דרכו "],"query":"007017008"},{"canonical":"Judges 17:9","passages":["ויאמר לו מיכה מאין תבוא ויאמר אליו לוי אנכי מבית לחם יהודה ואנכי הלך לגור באשר אמצא "],"query":"007017009"},{"canonical":"Judges 17:10","passages":["ויאמר לו מיכה שבה עמדי והיה לי לאב ולכהן ואנכי אתן לך עשרת כסף לימים וערך בגדים ומחיתך וילך הלוי "],"query":"007017010"},{"canonical":"Judges 17:11","passages":["ויואל הלוי לשבת את האיש ויהי הנער לו כאחד מבניו "],"query":"007017011"},{"canonical":"Judges 17:12","passages":["וימלא מיכה את יד הלוי ויהי לו הנער לכהן ויהי בבית מיכה "],"query":"007017012"},{"canonical":"Judges 17:13","passages":["ויאמר מיכה עתה ידעתי כי ייטיב יהוה לי כי היה לי הלוי לכהן "],"query":"007017013"}]}