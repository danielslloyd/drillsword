{"query":"009002","verses":[{},{"canonical":"1 Samuel 2:1","passages":["ותתפלל חנה ותאמר עלץ לבי ביהוה רמה קרני ביהוה רחב פי על אויבי כי שמחתי בישועתך "],"query":"009002001"},{"canonical":"1 Samuel 2:2","passages":["אין קדוש כיהוה כי אין בלתך ואין צור כאלהינו "],"query":"009002002"},{"canonical":"1 Samuel 2:3","passages":["אל תרבו תדברו גבהה גבהה יצא עתק מפיכם כי אל דעות יהוה ולו נתכנו עללות "],"query":"009002003"},{"canonical":"1 Samuel 2:4","passages":["קשת גברים חתים ונכשלים אזרו חיל "],"query":"009002004"},{"canonical":"1 Samuel 2:5","passages":["שבעים בלחם נשכרו ורעבים חדלו עד עקרה ילדה שבעה ורבת בנים אמללה "],"query":"009002005"},{"canonical":"1 Samuel 2:6","passages":["יהוה ממית ומחיה מוריד שאול ויעל "],"query":"009002006"},{"canonical":"1 Samuel 2:7","passages":["יהוה מוריש ומעשיר משפיל אף מרומם "],"query":"009002007"},{"canonical":"1 Samuel 2:8","passages":["מקים מעפר דל מאשפת ירים אביון להושיב עם נדיבים וכסא כבוד ינחלם כי ליהוה מצקי ארץ וישת עליהם תבל "],"query":"009002008"},{"canonical":"1 Samuel 2:9","passages":["רגלי חסידיו ישמר ורשעים בחשך ידמו כי לא בכח יגבר איש "],"query":"009002009"},{"canonical":"1 Samuel 2:10","passages":["יהוה יחתו פ"],"query":"009002010"},{"canonical":"1 Samuel 2:11","passages":["וילך אלקנה הרמתה על ביתו והנער היה משרת את יהוה את פני עלי הכהן "],"query":"009002011"},{"canonical":"1 Samuel 2:12","passages":["ובני עלי בני בליעל לא ידעו את יהוה "],"query":"009002012"},{"canonical":"1 Samuel 2:13","passages":["ומשפט הכהנים את העם כל איש זבח זבח ובא נער הכהן כבשל הבשר והמזלג שלש השנים בידו "],"query":"009002013"},{"canonical":"1 Samuel 2:14","passages":["והכה בכיור או בדוד או בקלחת או בפרור כל אשר יעלה המזלג יקח הכהן בו ככה יעשו לכל ישראל הבאים שם בשלה "],"query":"009002014"},{"canonical":"1 Samuel 2:15","passages":["גם בטרם יקטרון את החלב ובא נער הכהן ואמר לאיש הזבח תנה בשר לצלות לכהן ולא יקח ממך בשר מבשל כי אם חי "],"query":"009002015"},{"canonical":"1 Samuel 2:16","passages":["ויאמר אליו האיש קטר יקטירון כיום החלב וקח לך כאשר תאוה נפשך ואמר לא כי עתה תתן ואם לא לקחתי בחזקה "],"query":"009002016"},{"canonical":"1 Samuel 2:17","passages":["ותהי חטאת הנערים גדולה מאד את פני יהוה כי נאצו האנשים את מנחת יהוה "],"query":"009002017"},{"canonical":"1 Samuel 2:18","passages":["ושמואל משרת את פני יהוה נער חגור אפוד בד "],"query":"009002018"},{"canonical":"1 Samuel 2:19","passages":["ומעיל קטן תעשה לו אמו והעלתה לו מימים ימימה בעלותה את אישה לזבח את זבח הימים "],"query":"009002019"},{"canonical":"1 Samuel 2:20","passages":["וברך עלי את אלקנה ואת אשתו ואמר ישם יהוה לך זרע מן האשה הזאת תחת השאלה אשר שאל ליהוה והלכו למקמו "],"query":"009002020"},{"canonical":"1 Samuel 2:21","passages":["כי פקד יהוה את חנה ותהר ותלד שלשה בנים ושתי בנות ויגדל הנער שמואל עם יהוה  ס "],"query":"009002021"},{"canonical":"1 Samuel 2:22","passages":["ועלי זקן מאד ושמע את כל אשר יעשון בניו לכל ישראל ואת אשר ישכבון את הנשים הצבאות פתח אהל מועד "],"query":"009002022"},{"canonical":"1 Samuel 2:23","passages":["ויאמר להם למה תעשון כדברים האלה אשר אנכי שמע את דבריכם רעים מאת כל העם אלה "],"query":"009002023"},{"canonical":"1 Samuel 2:24","passages":["אל בני כי לוא טובה השמעה אשר אנכי שמע מעברים עם יהוה "],"query":"009002024"},{"canonical":"1 Samuel 2:25","passages":["אם יחטא איש לאיש ופללו אלהים ואם ליהוה י͏חטא איש מי יתפלל לו ולא ישמעו לקול אביהם כי חפץ יהוה להמיתם "],"query":"009002025"},{"canonical":"1 Samuel 2:26","passages":["והנער שמואל הלך וגדל וטוב גם עם יהוה וגם עם אנשים  ס "],"query":"009002026"},{"canonical":"1 Samuel 2:27","passages":["ויבא איש אלהים אל עלי ויאמר אליו כה אמר יהוה הנגלה נגליתי אל בית אביך בהיותם במצרים לבית פרעה "],"query":"009002027"},{"canonical":"1 Samuel 2:28","passages":["ובחר אתו מכל שבטי ישראל לי לכהן לעלות על מזבחי להקטיר קטרת לשאת אפוד לפני ואתנה לבית אביך את כל אשי בני ישראל "],"query":"009002028"},{"canonical":"1 Samuel 2:29","passages":["למה תבעטו בזבחי ובמנחתי אשר צויתי מעון ותכבד את בניך ממני להבריאכם מראשית כל מנחת ישראל לעמי "],"query":"009002029"},{"canonical":"1 Samuel 2:30","passages":["לכן נאם יהוה אלהי ישראל אמור אמרתי ביתך ובית אביך יתהלכו לפני עד עולם ועתה נאם יהוה חלילה לי כי מכבדי אכבד ובזי יקלו "],"query":"009002030"},{"canonical":"1 Samuel 2:31","passages":["הנה ימים באים וגדעתי את זרעך ואת זרע בית אביך מהיות זקן בביתך "],"query":"009002031"},{"canonical":"1 Samuel 2:32","passages":["והבטת צר מעון בכל אשר ייטיב את ישראל ולא יהיה זקן בביתך כל הימים "],"query":"009002032"},{"canonical":"1 Samuel 2:33","passages":["ואיש לא אכרית לך מעם מזבחי לכלות את עיניך ולאדיב את נפשך וכל מרבית ביתך ימותו אנשים "],"query":"009002033"},{"canonical":"1 Samuel 2:34","passages":["וזה לך האות אשר יבא אל שני בניך אל חפני ופינחס ביום אחד ימותו שניהם "],"query":"009002034"},{"canonical":"1 Samuel 2:35","passages":["והקימתי לי כהן נאמן כאשר בלבבי ובנפשי יעשה ובניתי לו בית נאמן והתהלך לפני משיחי כל הימים "],"query":"009002035"},{"canonical":"1 Samuel 2:36","passages":["והיה כל הנותר בביתך יבוא להשתחות לו לאגורת כסף וככר לחם ואמר ספחני נא אל אחת הכהנות לאכל פת לחם  ס "],"query":"009002036"}]}