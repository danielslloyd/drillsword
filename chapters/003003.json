{"query":"003003","verses":[{},{"canonical":"Leviticus 3:1","passages":["ואם זבח שלמים קרבנו אם מן הבקר הוא מקריב אם זכר אם נקבה תמים יקריבנו לפני יהוה "],"query":"003003001"},{"canonical":"Leviticus 3:2","passages":["וסמך ידו על ראש קרבנו ושחטו פתח אהל מועד וזרקו בני אהרן הכהנים את הדם על המזבח סביב "],"query":"003003002"},{"canonical":"Leviticus 3:3","passages":["והקריב מזבח השלמים אשה ליהוה את החלב המכסה את הקרב ואת כל החלב אשר על הקרב "],"query":"003003003"},{"canonical":"Leviticus 3:4","passages":["ואת שתי הכלית ואת החלב אשר עלהן אשר על הכסלים ואת היתרת על הכבד על הכליות יסירנה "],"query":"003003004"},{"canonical":"Leviticus 3:5","passages":["והקטירו אתו בני אהרן המזבחה על העלה אשר על העצים אשר על האש אשה ריח ניחח ליהוה פ"],"query":"003003005"},{"canonical":"Leviticus 3:6","passages":["ואם מן הצאן קרבנו לזבח שלמים ליהוה זכר או נקבה תמים יקריבנו "],"query":"003003006"},{"canonical":"Leviticus 3:7","passages":["אם כשב הוא מקריב את קרבנו והקריב אתו לפני יהוה "],"query":"003003007"},{"canonical":"Leviticus 3:8","passages":["וסמך את ידו על ראש קרבנו ושחט אתו לפני אהל מועד וזרקו בני אהרן את דמו על המזבח סביב "],"query":"003003008"},{"canonical":"Leviticus 3:9","passages":["והקריב מזבח השלמים אשה ליהוה חלבו האליה תמימה לעמת העצה יסירנה ואת החלב המכסה את הקרב ואת כל החלב אשר על הקרב "],"query":"003003009"},{"canonical":"Leviticus 3:10","passages":["ואת שתי הכלית ואת החלב אשר עלהן אשר על הכסלים ואת היתרת על הכבד על הכלית יסירנה "],"query":"003003010"},{"canonical":"Leviticus 3:11","passages":["והקטירו הכהן המזבחה לחם אשה ליהוה פ"],"query":"003003011"},{"canonical":"Leviticus 3:12","passages":["ואם עז קרבנו והקריבו לפני יהוה "],"query":"003003012"},{"canonical":"Leviticus 3:13","passages":["וסמך את ידו על ראשו ושחט אתו לפני אהל מועד וזרקו בני אהרן את דמו על המזבח סביב "],"query":"003003013"},{"canonical":"Leviticus 3:14","passages":["והקריב ממנו קרבנו אשה ליהוה את החלב המכסה את הקרב ואת כל החלב אשר על הקרב "],"query":"003003014"},{"canonical":"Leviticus 3:15","passages":["ואת שתי הכלית ואת החלב אשר עלהן אשר על הכסלים ואת היתרת על הכבד על הכלית יסירנה "],"query":"003003015"},{"canonical":"Leviticus 3:16","passages":["והקטירם הכהן המזבחה לחם אשה לריח ניחח כל חלב ליהוה "],"query":"003003016"},{"canonical":"Leviticus 3:17","passages":["חקת עולם לדרתיכם בכל מושבתיכם כל חלב וכל דם לא תאכלו פ"],"query":"003003017"}]}