{"query":"003021","verses":[{},{"canonical":"Leviticus 21:1","passages":["ויאמר יהוה אל משה אמר אל הכהנים בני אהרן ואמרת אלהם לנפש לא יטמא בעמיו "],"query":"003021001"},{"canonical":"Leviticus 21:2","passages":["כי אם לשארו הקרב אליו לאמו ולאביו ולבנו ולבתו ולאחיו "],"query":"003021002"},{"canonical":"Leviticus 21:3","passages":["ולאחתו הבתולה הקרובה אליו אשר לא היתה לאיש לה יטמא "],"query":"003021003"},{"canonical":"Leviticus 21:4","passages":["לא יטמא בעל בעמיו להחלו "],"query":"003021004"},{"canonical":"Leviticus 21:5","passages":["לא יקרחו קרחה בראשם ופאת זקנם לא יגלחו ובבשרם לא ישרטו שרטת "],"query":"003021005"},{"canonical":"Leviticus 21:6","passages":["קדשים יהיו לאלהיהם ולא יחללו שם אלהיהם כי את אשי יהוה לחם אלהיהם הם מקריבם והיו קדש "],"query":"003021006"},{"canonical":"Leviticus 21:7","passages":["אשה זנה וחללה לא יקחו ואשה גרושה מאישה לא יקחו כי קדש הוא לאלהיו "],"query":"003021007"},{"canonical":"Leviticus 21:8","passages":["וקדשתו כי את לחם אלהיך הוא מקריב קדש יהיה לך כי קדוש אני יהוה מקדשכם "],"query":"003021008"},{"canonical":"Leviticus 21:9","passages":["ובת איש כהן כי תחל לזנות את אביה היא מחללת באש תשרף  ס "],"query":"003021009"},{"canonical":"Leviticus 21:10","passages":["והכהן הגדול מאחיו אשר יוצק על ראשו שמן המשחה ומלא את ידו ללבש את הבגדים את ראשו לא יפרע ובגדיו לא יפרם "],"query":"003021010"},{"canonical":"Leviticus 21:11","passages":["ועל כל נפשת מת לא יבא לאביו ולאמו לא יטמא "],"query":"003021011"},{"canonical":"Leviticus 21:12","passages":["ומן המקדש לא יצא ולא יחלל את מקדש אלהיו כי נזר שמן משחת אלהיו עליו אני יהוה "],"query":"003021012"},{"canonical":"Leviticus 21:13","passages":["והוא אשה בבתוליה יקח "],"query":"003021013"},{"canonical":"Leviticus 21:14","passages":["אלמנה וגרושה וחללה זנה את אלה לא יקח כי אם בתולה מעמיו יקח אשה "],"query":"003021014"},{"canonical":"Leviticus 21:15","passages":["ולא יחלל זרעו בעמיו כי אני יהוה מקדשו פ"],"query":"003021015"},{"canonical":"Leviticus 21:16","passages":["וידבר יהוה אל משה לאמר "],"query":"003021016"},{"canonical":"Leviticus 21:17","passages":["דבר אל אהרן לאמר איש מזרעך לדרתם אשר יהיה בו מום לא יקרב להקריב לחם אלהיו "],"query":"003021017"},{"canonical":"Leviticus 21:18","passages":["כי כל איש אשר בו מום לא יקרב איש עור או פסח או חרם או שרוע "],"query":"003021018"},{"canonical":"Leviticus 21:19","passages":["או איש אשר יהיה בו שבר רגל או שבר יד "],"query":"003021019"},{"canonical":"Leviticus 21:20","passages":["או גבן או דק או תבלל בעינו או גרב או ילפת או מרוח אשך "],"query":"003021020"},{"canonical":"Leviticus 21:21","passages":["כל איש אשר בו מום מזרע אהרן הכהן לא יגש להקריב את אשי יהוה מום בו את לחם אלהיו לא יגש להקריב "],"query":"003021021"},{"canonical":"Leviticus 21:22","passages":["לחם אלהיו מקדשי הקדשים ומן הקדשים יאכל "],"query":"003021022"},{"canonical":"Leviticus 21:23","passages":["אך אל הפרכת לא יבא ואל המזבח לא יגש כי מום בו ולא יחלל את מקדשי כי אני יהוה מקדשם "],"query":"003021023"},{"canonical":"Leviticus 21:24","passages":["וידבר משה אל אהרן ואל בניו ואל כל בני ישראל פ"],"query":"003021024"}]}