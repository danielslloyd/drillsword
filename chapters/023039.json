{"query":"023039","verses":[{},{"canonical":"Isaiah 39:1","passages":["בעת ההוא שלח מרדך בלאדן בן בלאדן מלך בבל ספרים ומנחה אל חזקיהו וישמע כי חלה ו͏יחזק "],"query":"023039001"},{"canonical":"Isaiah 39:2","passages":["וישמח עליהם חזקיהו ויראם את בית נכתו את הכסף ואת הזהב ואת הבשמים ואת השמן הטוב ואת כל בית כליו ואת כל אשר נמצא באצרתיו לא היה דבר אשר לא הראם חזקיהו בביתו ובכל ממשלתו "],"query":"023039002"},{"canonical":"Isaiah 39:3","passages":["ויבא ישעיהו הנביא אל המלך חזקיהו ויאמר אליו מה אמרו האנשים האלה ומאין יבאו אליך ויאמר חזקיהו מארץ רחוקה באו אלי מבבל "],"query":"023039003"},{"canonical":"Isaiah 39:4","passages":["ויאמר מה ראו בביתך ויאמר חזקיהו את כל אשר בביתי ראו לא היה דבר אשר לא הראיתים באוצרתי "],"query":"023039004"},{"canonical":"Isaiah 39:5","passages":["ויאמר ישעיהו אל חזקיהו שמע דבר יהוה צבאות "],"query":"023039005"},{"canonical":"Isaiah 39:6","passages":["הנה ימים באים ונשא כל אשר בביתך ואשר אצרו אבתיך עד היום הזה בבל לא יותר דבר אמר יהוה "],"query":"023039006"},{"canonical":"Isaiah 39:7","passages":["ומבניך אשר יצאו ממך אשר תוליד יקחו והיו סריסים בהיכל מלך בבל "],"query":"023039007"},{"canonical":"Isaiah 39:8","passages":["ויאמר חזקיהו אל ישעיהו טוב דבר יהוה אשר דברת ויאמר כי יהיה שלום ואמת בימי פ"],"query":"023039008"}]}