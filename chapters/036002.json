{"query":"036002","verses":[{},{"canonical":"Zephaniah 2:1","passages":["התקוששו וקושו הגוי לא נכסף "],"query":"036002001"},{"canonical":"Zephaniah 2:2","passages":["בטרם לדת חק כמץ עבר יום בטרם לא יבוא עליכם חרון אף יהוה בטרם לא יבוא עליכם יום אף יהוה "],"query":"036002002"},{"canonical":"Zephaniah 2:3","passages":["בקשו את יהוה כל ענוי הארץ אשר משפטו פעלו בקשו צדק בקשו ענוה אולי תסתרו ביום אף יהוה "],"query":"036002003"},{"canonical":"Zephaniah 2:4","passages":["כי עזה עזובה תהיה ואשקלון לשממה אשדוד בצהרים יגרשוה ועקרון תעקר  ס "],"query":"036002004"},{"canonical":"Zephaniah 2:5","passages":["הוי ישבי חבל הים גוי כרתים דבר יהוה עליכם כנען ארץ פלשתים והאבדתיך מאין יושב "],"query":"036002005"},{"canonical":"Zephaniah 2:6","passages":["והיתה חבל הים נות כרת רעים וגדרות צאן "],"query":"036002006"},{"canonical":"Zephaniah 2:7","passages":["והיה חבל לשארית בית יהודה עליהם ירעון בבתי אשקלון בערב ירבצון כי יפקדם יהוה אלהיהם ושב שביתם "],"query":"036002007"},{"canonical":"Zephaniah 2:8","passages":["שמעתי חרפת מואב וגדופי בני עמון אשר חרפו את עמי ויגדילו על גבולם "],"query":"036002008"},{"canonical":"Zephaniah 2:9","passages":["לכן חי אני נאם יהוה צבאות אלהי ישראל כי מואב כסדם תהיה ובני עמון כעמרה ממשק חרול ומכרה מלח ושממה עד עולם שארית עמי יבזום ויתר גויי ינחלום "],"query":"036002009"},{"canonical":"Zephaniah 2:10","passages":["זאת להם תחת גאונם כי חרפו ויגדלו על עם יהוה צבאות "],"query":"036002010"},{"canonical":"Zephaniah 2:11","passages":["נורא יהוה עליהם כי רזה את כל אלהי הארץ וישתחוו לו איש ממקומו כל איי הגוים "],"query":"036002011"},{"canonical":"Zephaniah 2:12","passages":["גם אתם כושים חללי חרבי המה "],"query":"036002012"},{"canonical":"Zephaniah 2:13","passages":["ויט ידו על צפון ויאבד את אשור וישם את נינוה לשממה ציה כמדבר "],"query":"036002013"},{"canonical":"Zephaniah 2:14","passages":["ורבצו בתוכה עדרים כל חיתו גוי גם קאת גם קפד בכפתריה ילינו קול ישורר בחלון חרב בסף כי ארזה ערה "],"query":"036002014"},{"canonical":"Zephaniah 2:15","passages":["זאת העיר העליזה היושבת לבטח האמרה בלבבה אני ואפסי עוד איך היתה לשמה מרבץ לחיה כל עובר עליה ישרק יניע ידו  ס "],"query":"036002015"}]}