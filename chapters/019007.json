{"query":"019007","verses":[{},{"canonical":"Psalm 7:1","passages":["שגיון לדוד אשר שר ליהוה על דברי כוש בן ימיני "],"query":"019007001"},{"canonical":"Psalm 7:2","passages":["יהוה אלהי בך חסיתי הושיעני מכל רדפי והצילני "],"query":"019007002"},{"canonical":"Psalm 7:3","passages":["פן יטרף כאריה נפשי פרק ואין מציל "],"query":"019007003"},{"canonical":"Psalm 7:4","passages":["יהוה אלהי אם עשיתי זאת אם יש עול בכפי "],"query":"019007004"},{"canonical":"Psalm 7:5","passages":["אם גמלתי שולמי רע ואחלצה צוררי ריקם "],"query":"019007005"},{"canonical":"Psalm 7:6","passages":["ירדף אויב נפשי וישג וירמס לארץ חיי וכבודי לעפר ישכן סלה "],"query":"019007006"},{"canonical":"Psalm 7:7","passages":["קומה יהוה באפך הנשא בעברות צוררי ועורה אלי משפט צוית "],"query":"019007007"},{"canonical":"Psalm 7:8","passages":["ועדת לאמים תסובבך ועליה למרום שובה "],"query":"019007008"},{"canonical":"Psalm 7:9","passages":["יהוה ידין עמים שפטני יהוה כצדקי וכתמי עלי "],"query":"019007009"},{"canonical":"Psalm 7:10","passages":["יגמר נא רע רשעים ותכונן צדיק ובחן לבות וכליות אלהים צד͏יק "],"query":"019007010"},{"canonical":"Psalm 7:11","passages":["מגני על אלהים מושיע ישרי לב "],"query":"019007011"},{"canonical":"Psalm 7:12","passages":["אלהים שופט צדיק ואל זעם בכל יום "],"query":"019007012"},{"canonical":"Psalm 7:13","passages":["אם לא ישוב חרבו ילטוש קשתו דרך ויכוננה "],"query":"019007013"},{"canonical":"Psalm 7:14","passages":["ולו הכין כלי מות חציו לדלקים יפעל "],"query":"019007014"},{"canonical":"Psalm 7:15","passages":["הנה יחבל און והרה עמל וילד שקר "],"query":"019007015"},{"canonical":"Psalm 7:16","passages":["בור כרה ויחפרהו ויפל בשחת יפעל "],"query":"019007016"},{"canonical":"Psalm 7:17","passages":["ישוב עמלו בראשו ועל קדקדו חמסו ירד "],"query":"019007017"},{"canonical":"Psalm 7:18","passages":["אודה יהוה כצדקו ואזמרה שם יהוה עליון "],"query":"019007018"}]}