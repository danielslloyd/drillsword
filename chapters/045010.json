{"query":"045010","verses":[{},{"canonical":"Romans 10:1","passages":["Ἀδελφοί,  ἡ μὲν εὐδοκία τῆς ἐμῆς καρδίας καὶ ἡ  ⸀δέησις πρὸς τὸν θεὸν ὑπὲρ  ⸀αὐτῶν εἰς σωτηρίαν.  "],"query":"045010001"},{"canonical":"Romans 10:2","passages":["μαρτυρῶ γὰρ αὐτοῖς ὅτι ζῆλον θεοῦ ἔχουσιν·  ἀλλ’ οὐ κατ’ ἐπίγνωσιν,  "],"query":"045010002"},{"canonical":"Romans 10:3","passages":["ἀγνοοῦντες γὰρ τὴν τοῦ θεοῦ δικαιοσύνην,  καὶ τὴν  ⸀ἰδίαν ζητοῦντες στῆσαι,  τῇ δικαιοσύνῃ τοῦ θεοῦ οὐχ ὑπετάγησαν·  "],"query":"045010003"},{"canonical":"Romans 10:4","passages":["τέλος γὰρ νόμου Χριστὸς εἰς δικαιοσύνην παντὶ τῷ πιστεύοντι.  "],"query":"045010004"},{"canonical":"Romans 10:5","passages":["Μωϋσῆς γὰρ γράφει  ⸂ὅτι τὴν δικαιοσύνην τὴν ἐκ  ⸀τοῦ νόμου⸃  ὁ  ⸀ποιήσας ἄνθρωπος ζήσεται ἐν  ⸀αὐτῇ.  "],"query":"045010005"},{"canonical":"Romans 10:6","passages":["ἡ δὲ ἐκ πίστεως δικαιοσύνη οὕτως λέγει·  Μὴ εἴπῃς ἐν τῇ καρδίᾳ σου·  Τίς ἀναβήσεται εἰς τὸν οὐρανόν;  τοῦτ’ ἔστιν Χριστὸν καταγαγεῖν·  "],"query":"045010006"},{"canonical":"Romans 10:7","passages":["ἤ·  Τίς καταβήσεται εἰς τὴν ἄβυσσον;  τοῦτ’ ἔστιν Χριστὸν ἐκ νεκρῶν ἀναγαγεῖν.  "],"query":"045010007"},{"canonical":"Romans 10:8","passages":["ἀλλὰ τί λέγει;  Ἐγγύς σου τὸ ῥῆμά ἐστιν,  ἐν τῷ στόματί σου καὶ ἐν τῇ καρδίᾳ σου,  τοῦτ’ ἔστιν τὸ ῥῆμα τῆς πίστεως ὃ κηρύσσομεν.  "],"query":"045010008"},{"canonical":"Romans 10:9","passages":["ὅτι ἐὰν  ⸀ὁμολογήσῃς ἐν τῷ στόματί  ⸀σου κύριον Ἰησοῦν,  καὶ πιστεύσῃς ἐν τῇ καρδίᾳ σου ὅτι ὁ θεὸς αὐτὸν ἤγειρεν ἐκ νεκρῶν,  σωθήσῃ·  "],"query":"045010009"},{"canonical":"Romans 10:10","passages":["καρδίᾳ γὰρ πιστεύεται εἰς δικαιοσύνην,  στόματι δὲ ὁμολογεῖται εἰς σωτηρίαν·  "],"query":"045010010"},{"canonical":"Romans 10:11","passages":["λέγει γὰρ ἡ γραφή·  Πᾶς ὁ πιστεύων ἐπ’ αὐτῷ οὐ καταισχυνθήσεται.  "],"query":"045010011"},{"canonical":"Romans 10:12","passages":["οὐ γάρ ἐστιν διαστολὴ Ἰουδαίου τε καὶ Ἕλληνος,  ὁ γὰρ αὐτὸς κύριος πάντων,  πλουτῶν εἰς πάντας τοὺς ἐπικαλουμένους αὐτόν·  "],"query":"045010012"},{"canonical":"Romans 10:13","passages":["Πᾶς γὰρ ὃς ἂν ἐπικαλέσηται τὸ ὄνομα κυρίου σωθήσεται.  "],"query":"045010013"},{"canonical":"Romans 10:14","passages":["Πῶς οὖν  ⸀ἐπικαλέσωνται εἰς ὃν οὐκ ἐπίστευσαν;  πῶς δὲ  ⸀πιστεύσωσιν οὗ οὐκ ἤκουσαν;  πῶς δὲ  ⸀ἀκούσωσιν χωρὶς κηρύσσοντος;  "],"query":"045010014"},{"canonical":"Romans 10:15","passages":["πῶς δὲ  ⸀κηρύξωσιν ἐὰν μὴ ἀποσταλῶσιν;   ⸀καθὼς γέγραπται·  Ὡς ὡραῖοι οἱ πόδες τῶν  ⸀εὐαγγελιζομένων  ⸀τὰ ἀγαθά.  "],"query":"045010015"},{"canonical":"Romans 10:16","passages":["ἀλλ’ οὐ πάντες ὑπήκουσαν τῷ εὐαγγελίῳ·  Ἠσαΐας γὰρ λέγει·  Κύριε,  τίς ἐπίστευσεν τῇ ἀκοῇ ἡμῶν;  "],"query":"045010016"},{"canonical":"Romans 10:17","passages":["ἄρα ἡ πίστις ἐξ ἀκοῆς,  ἡ δὲ ἀκοὴ διὰ ῥήματος  ⸀Χριστοῦ.  "],"query":"045010017"},{"canonical":"Romans 10:18","passages":["Ἀλλὰ λέγω,  μὴ οὐκ ἤκουσαν;  μενοῦνγε·  Εἰς πᾶσαν τὴν γῆν ἐξῆλθεν ὁ φθόγγος αὐτῶν,  καὶ εἰς τὰ πέρατα τῆς οἰκουμένης τὰ ῥήματα αὐτῶν.  "],"query":"045010018"},{"canonical":"Romans 10:19","passages":["ἀλλὰ λέγω,  μὴ  ⸂Ἰσραὴλ οὐκ ἔγνω⸃;  πρῶτος Μωϋσῆς λέγει·  Ἐγὼ παραζηλώσω ὑμᾶς ἐπ’ οὐκ ἔθνει,  ἐπ’ ἔθνει ἀσυνέτῳ παροργιῶ ὑμᾶς.  "],"query":"045010019"},{"canonical":"Romans 10:20","passages":["Ἠσαΐας δὲ ἀποτολμᾷ καὶ λέγει·  Εὑρέθην  ⸀ἐν τοῖς ἐμὲ μὴ ζητοῦσιν,  ἐμφανὴς  ⸀ἐγενόμην τοῖς ἐμὲ μὴ ἐπερωτῶσιν.  "],"query":"045010020"},{"canonical":"Romans 10:21","passages":["πρὸς δὲ τὸν Ἰσραὴλ λέγει·  Ὅλην τὴν ἡμέραν ἐξεπέτασα τὰς χεῖράς μου πρὸς λαὸν ἀπειθοῦντα καὶ ἀντιλέγοντα.  "],"query":"045010021"}]}