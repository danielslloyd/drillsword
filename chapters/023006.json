{"query":"023006","verses":[{},{"canonical":"Isaiah 6:1","passages":["בשנת מות המלך עזיהו ואראה את אדני ישב על כסא רם ונשא ושוליו מלאים את ההיכל "],"query":"023006001"},{"canonical":"Isaiah 6:2","passages":["שרפים עמדים ממעל לו שש כנפים שש כנפים לאחד בשתים יכסה פניו ובשתים יכסה רגליו ובשתים יעופף "],"query":"023006002"},{"canonical":"Isaiah 6:3","passages":["וקרא זה אל זה ואמר קדוש קדוש קדוש יהוה צבאות מלא כל הארץ כבודו "],"query":"023006003"},{"canonical":"Isaiah 6:4","passages":["וינעו אמות הספים מקול הקורא והבית ימלא עשן "],"query":"023006004"},{"canonical":"Isaiah 6:5","passages":["ואמר אוי לי כי נדמיתי כי איש טמא שפתים אנכי ובתוך עם טמא שפתים אנכי יושב כי את המלך יהוה צבאות ראו עיני "],"query":"023006005"},{"canonical":"Isaiah 6:6","passages":["ויעף אלי אחד מן השרפים ובידו רצפה במלקחים לקח מעל המזבח "],"query":"023006006"},{"canonical":"Isaiah 6:7","passages":["ויגע על פי ויאמר הנה נגע זה על שפתיך וסר עונך וחטאתך תכפר "],"query":"023006007"},{"canonical":"Isaiah 6:8","passages":["ואשמע את קול אדני אמר את מי אשלח ומי ילך לנו ואמר הנני שלחני "],"query":"023006008"},{"canonical":"Isaiah 6:9","passages":["ויאמר לך ואמרת לעם הזה שמעו שמוע ואל תבינו וראו ראו ואל תדעו "],"query":"023006009"},{"canonical":"Isaiah 6:10","passages":["השמן לב העם הזה ואזניו הכבד ועיניו השע פן יראה בעיניו ובאזניו ישמע ולבבו יבין ושב ורפא לו "],"query":"023006010"},{"canonical":"Isaiah 6:11","passages":["ואמר עד מתי אדני ויאמר עד אשר אם שאו ערים מאין יושב ובתים מאין אדם והאדמה תשאה שממה "],"query":"023006011"},{"canonical":"Isaiah 6:12","passages":["ורחק יהוה את האדם ורבה העזובה בקרב הארץ "],"query":"023006012"},{"canonical":"Isaiah 6:13","passages":["ועוד בה עשריה ושבה והיתה לבער כאלה וכאלון אשר בשלכת מצבת בם זרע קדש מצבתה פ"],"query":"023006013"}]}