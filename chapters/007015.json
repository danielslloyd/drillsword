{"query":"007015","verses":[{},{"canonical":"Judges 15:1","passages":["ויהי מימים בימי קציר חטים ויפקד שמשון את אשתו בגדי עזים ויאמר אבאה אל אשתי החדרה ולא נתנו אביה לבוא "],"query":"007015001"},{"canonical":"Judges 15:2","passages":["ויאמר אביה אמר אמרתי כי שנא שנאתה ואתננה למרעך הלא אחתה הקטנה טובה ממנה תהי נא לך תחתיה "],"query":"007015002"},{"canonical":"Judges 15:3","passages":["ויאמר להם שמשון נקיתי הפעם מפלשתים כי עשה אני עמם רעה "],"query":"007015003"},{"canonical":"Judges 15:4","passages":["וילך שמשון וילכד שלש מאות שועלים ויקח לפדים ויפן זנב אל זנב וישם לפיד אחד בין שני הזנבות בתוך "],"query":"007015004"},{"canonical":"Judges 15:5","passages":["ויבער אש בלפידים וישלח בקמות פלשתים ויבער מגדיש ועד קמה ועד כרם זית "],"query":"007015005"},{"canonical":"Judges 15:6","passages":["ויאמרו פלשתים מי עשה זאת ויאמרו שמשון חתן התמני כי לקח את אשתו ויתנה למרעהו ויעלו פלשתים וישרפו אותה ואת אביה באש "],"query":"007015006"},{"canonical":"Judges 15:7","passages":["ויאמר להם שמשון אם תעשון כזאת כי אם נקמתי בכם ואחר אחדל "],"query":"007015007"},{"canonical":"Judges 15:8","passages":["ויך אותם שוק על ירך מכה גדולה וירד וישב בסעיף סלע עיטם  ס "],"query":"007015008"},{"canonical":"Judges 15:9","passages":["ויעלו פלשתים ויחנו ביהודה וינטשו בלחי "],"query":"007015009"},{"canonical":"Judges 15:10","passages":["ויאמרו איש יהודה למה עליתם עלינו ויאמרו לאסור את שמשון עלינו לעשות לו כאשר עשה לנו "],"query":"007015010"},{"canonical":"Judges 15:11","passages":["וירדו שלשת אלפים איש מיהודה אל סעיף סלע עיטם ויאמרו לשמשון הלא ידעת כי משלים בנו פלשתים ומה זאת עשית לנו ויאמר להם כאשר עשו לי כן עשיתי להם "],"query":"007015011"},{"canonical":"Judges 15:12","passages":["ויאמרו לו לאסרך ירדנו לתתך ביד פלשתים ויאמר להם שמשון השבעו לי פן תפגעון בי אתם "],"query":"007015012"},{"canonical":"Judges 15:13","passages":["ויאמרו לו לאמר לא כי אסר נאסרך ונתנוך בידם והמת לא נמיתך ויאסרהו בשנים עבתים חדשים ויעלוהו מן הסלע "],"query":"007015013"},{"canonical":"Judges 15:14","passages":["הוא בא עד לחי ופלשתים הריעו לקראתו ותצלח עליו רוח יהוה ותהיינה העבתים אשר על זרועותיו כפשתים אשר בערו באש וימסו אסוריו מעל ידיו "],"query":"007015014"},{"canonical":"Judges 15:15","passages":["וימצא לחי חמור טריה וישלח ידו ויקחה ויך בה אלף איש "],"query":"007015015"},{"canonical":"Judges 15:16","passages":["ויאמר שמשון בלחי החמור חמור חמרתים בלחי החמור הכיתי אלף איש "],"query":"007015016"},{"canonical":"Judges 15:17","passages":["ויהי ככלתו לדבר וישלך הלחי מידו ויקרא למקום ההוא רמת לחי "],"query":"007015017"},{"canonical":"Judges 15:18","passages":["ויצמא מאד ויקרא אל יהוה ויאמר אתה נתת ביד עבדך את התשועה הגדלה הזאת ועתה אמות בצמא ונפלתי ביד הערלים "],"query":"007015018"},{"canonical":"Judges 15:19","passages":["ויבקע אלהים את המכתש אשר בלחי ויצאו ממנו מים וישת ותשב רוחו ויחי על כן קרא שמה עין הקורא אשר בלחי עד היום הזה "],"query":"007015019"},{"canonical":"Judges 15:20","passages":["וישפט את ישראל בימי פלשתים עשרים שנה פ"],"query":"007015020"}]}