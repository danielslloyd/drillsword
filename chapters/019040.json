{"query":"019040","verses":[{},{"canonical":"Psalm 40:1","passages":["למנצח לדוד מזמור "],"query":"019040001"},{"canonical":"Psalm 40:2","passages":["קוה קויתי יהוה ויט אלי וישמע שועתי "],"query":"019040002"},{"canonical":"Psalm 40:3","passages":["ויעלני מבור שאון מטיט היון ויקם על סלע רגלי כונן אשרי "],"query":"019040003"},{"canonical":"Psalm 40:4","passages":["ויתן בפי שיר חדש תהלה לאלהינו יראו רבים וייראו ויבטחו ביהוה "],"query":"019040004"},{"canonical":"Psalm 40:5","passages":["אשרי הגבר אשר שם יהוה מבטחו ולא פנה אל רהבים ושטי כזב "],"query":"019040005"},{"canonical":"Psalm 40:6","passages":["רבות עשית אתה יהוה אלהי נפלאתיך ומחשבתיך אלינו אין ערך אליך אגידה ואדברה עצמו מספר "],"query":"019040006"},{"canonical":"Psalm 40:7","passages":["זבח ומנחה לא חפצת אזנים כרית לי עולה וחטאה לא שאלת "],"query":"019040007"},{"canonical":"Psalm 40:8","passages":["אז אמרתי הנה באתי במגלת ספר כתוב עלי "],"query":"019040008"},{"canonical":"Psalm 40:9","passages":["לעשות רצונך אלהי חפצתי ותורתך בתוך מעי "],"query":"019040009"},{"canonical":"Psalm 40:10","passages":["בשרתי צדק בקהל רב הנה שפתי לא אכלא יהוה אתה ידעת "],"query":"019040010"},{"canonical":"Psalm 40:11","passages":["צדקתך לא כסיתי בתוך לבי אמונתך ותשועתך אמרתי לא כחדתי חסדך ואמתך לקהל רב "],"query":"019040011"},{"canonical":"Psalm 40:12","passages":["אתה יהוה לא תכלא רחמיך ממני חסדך ואמתך תמיד יצרוני "],"query":"019040012"},{"canonical":"Psalm 40:13","passages":["כי אפפו עלי רעות עד אין מספר השיגוני עונתי ולא יכלתי לראות עצמו משערות ראשי ולבי עזבני "],"query":"019040013"},{"canonical":"Psalm 40:14","passages":["רצה יהוה להצילני יהוה לעזרתי חושה "],"query":"019040014"},{"canonical":"Psalm 40:15","passages":["יבשו ויחפרו יחד מבקשי נפשי לספותה יסגו אחור ויכלמו חפצי רעתי "],"query":"019040015"},{"canonical":"Psalm 40:16","passages":["ישמו על עקב בשתם האמרים לי האח האח "],"query":"019040016"},{"canonical":"Psalm 40:17","passages":["ישישו וישמחו בך כל מבקשיך יאמרו תמיד יגדל יהוה אהבי תשועתך "],"query":"019040017"},{"canonical":"Psalm 40:18","passages":["ואני עני ואביון אדני יחשב לי עזרתי ומפלטי אתה אלהי אל תאחר "],"query":"019040018"}]}