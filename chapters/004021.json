{"query":"004021","verses":[{},{"canonical":"Numbers 21:1","passages":["וישמע הכנעני מלך ערד ישב הנגב כי בא ישראל דרך האתרים וילחם בישראל וישב ממנו שבי "],"query":"004021001"},{"canonical":"Numbers 21:2","passages":["וידר ישראל נדר ליהוה ויאמר אם נתן תתן את העם הזה בידי וה͏חרמתי את עריהם "],"query":"004021002"},{"canonical":"Numbers 21:3","passages":["וישמע יהוה בקול ישראל ויתן את הכנעני ויחרם אתהם ואת עריהם ויקרא שם המקום חרמה פ"],"query":"004021003"},{"canonical":"Numbers 21:4","passages":["ויסעו מהר ההר דרך ים סוף לסבב את ארץ אדום ותקצר נפש העם בדרך "],"query":"004021004"},{"canonical":"Numbers 21:5","passages":["וידבר העם באלהים ובמשה למה העליתנו ממצרים למות במדבר כי אין לחם ואין מים ונפשנו קצה בלחם הקלקל "],"query":"004021005"},{"canonical":"Numbers 21:6","passages":["וישלח יהוה בעם את הנחשים השרפים וינשכו את העם וימת עם רב מישראל "],"query":"004021006"},{"canonical":"Numbers 21:7","passages":["ויבא העם אל משה ויאמרו חטאנו כי דברנו ביהוה ובך התפלל אל יהוה ויסר מעלינו את הנחש ויתפלל משה בעד העם "],"query":"004021007"},{"canonical":"Numbers 21:8","passages":["ויאמר יהוה אל משה עשה לך שרף ושים אתו על נס והיה כל הנשוך וראה אתו וחי "],"query":"004021008"},{"canonical":"Numbers 21:9","passages":["ויעש משה נחש נחשת וישמהו על הנס והיה אם נשך הנחש את איש והביט אל נחש הנחשת וחי "],"query":"004021009"},{"canonical":"Numbers 21:10","passages":["ויסעו בני ישראל ויחנו באבת "],"query":"004021010"},{"canonical":"Numbers 21:11","passages":["ויסעו מאבת ויחנו בעיי העברים במדבר אשר על פני מואב ממזרח השמש "],"query":"004021011"},{"canonical":"Numbers 21:12","passages":["משם נסעו ויחנו בנחל זרד "],"query":"004021012"},{"canonical":"Numbers 21:13","passages":["משם נסעו ויחנו מעבר ארנון אשר במדבר היצא מגבול האמרי כי ארנון גבול מואב בין מואב ובין האמרי "],"query":"004021013"},{"canonical":"Numbers 21:14","passages":["על כן יאמר בספר מלחמת יהוה את והב בסופה ואת הנחלים ארנון "],"query":"004021014"},{"canonical":"Numbers 21:15","passages":["ואשד הנחלים אשר נטה לשבת ער ונשען לגבול מואב "],"query":"004021015"},{"canonical":"Numbers 21:16","passages":["ומשם בארה הוא הבאר אשר אמר יהוה למשה אסף את העם ואתנה להם מים  ס "],"query":"004021016"},{"canonical":"Numbers 21:17","passages":["אז ישיר ישראל את השירה הזאת עלי באר ענו לה "],"query":"004021017"},{"canonical":"Numbers 21:18","passages":["באר חפרוה שרים כרוה נדיבי העם במחקק במשענתם וממדבר מתנה "],"query":"004021018"},{"canonical":"Numbers 21:19","passages":["וממתנה נחליאל ומנחליאל במות "],"query":"004021019"},{"canonical":"Numbers 21:20","passages":["ומבמות הגיא אשר בשדה מואב ראש הפסגה ונשקפה על פני הישימן פ"],"query":"004021020"},{"canonical":"Numbers 21:21","passages":["וישלח ישראל מלאכים אל סיחן מלך האמרי לאמר "],"query":"004021021"},{"canonical":"Numbers 21:22","passages":["אעברה בארצך לא נטה בשדה ובכרם לא נשתה מי באר בדרך המלך נלך עד אשר נעבר גבלך "],"query":"004021022"},{"canonical":"Numbers 21:23","passages":["ולא נתן סיחן את ישראל עבר בגבלו ויאסף סיחן את כל עמו ויצא לקראת ישראל המדברה ויבא יהצה וילחם בישראל "],"query":"004021023"},{"canonical":"Numbers 21:24","passages":["ויכהו ישראל לפי חרב ויירש את ארצו מארנן עד יבק עד בני עמון כי עז גבול בני עמון "],"query":"004021024"},{"canonical":"Numbers 21:25","passages":["ויקח ישראל את כל הערים האלה וישב ישראל בכל ערי האמרי בחשבון ובכל בנתיה "],"query":"004021025"},{"canonical":"Numbers 21:26","passages":["כי חשבון עיר סיחן מלך האמרי הוא והוא נלחם במלך מואב הראשון ויקח את כל ארצו מידו עד ארנן "],"query":"004021026"},{"canonical":"Numbers 21:27","passages":["על כן יאמרו המשלים באו חשבון תבנה ותכונן עיר סיחון "],"query":"004021027"},{"canonical":"Numbers 21:28","passages":["כי אש יצאה מחשבון להבה מקרית סיחן אכלה ער מואב בעלי במות ארנן "],"query":"004021028"},{"canonical":"Numbers 21:29","passages":["אוי לך מואב אבדת עם כמוש נתן בניו פליטם ובנתיו בשבית למלך אמרי סיחון "],"query":"004021029"},{"canonical":"Numbers 21:30","passages":["ונירם אבד חשבון עד דיבון ונשים עד נפח אשר עד מידבא "],"query":"004021030"},{"canonical":"Numbers 21:31","passages":["וישב ישראל בארץ האמרי "],"query":"004021031"},{"canonical":"Numbers 21:32","passages":["וישלח משה לרגל את יעזר וילכדו בנתיה ויורש את האמרי אשר שם "],"query":"004021032"},{"canonical":"Numbers 21:33","passages":["ויפנו ויעלו דרך הבשן ויצא עוג מלך הבשן לקראתם הוא וכל עמו למלחמה אדרעי "],"query":"004021033"},{"canonical":"Numbers 21:34","passages":["ויאמר יהוה אל משה אל תירא אתו כי בידך נתתי אתו ואת כל עמו ואת ארצו ועשית לו כאשר עשית לסיחן מלך האמרי אשר יושב בחשבון "],"query":"004021034"},{"canonical":"Numbers 21:35","passages":["ויכו אתו ואת בניו ואת כל עמו עד בלתי השאיר לו שריד ויירשו את ארצו "],"query":"004021035"}]}