{"query":"004034","verses":[{},{"canonical":"Numbers 34:1","passages":["וידבר יהוה אל משה לאמר "],"query":"004034001"},{"canonical":"Numbers 34:2","passages":["צו את בני ישראל ואמרת אלהם כי אתם באים אל הארץ כנען זאת הארץ אשר תפל לכם בנחלה ארץ כנען לגבלתיה "],"query":"004034002"},{"canonical":"Numbers 34:3","passages":["והיה לכם פאת נגב ממדבר צן על ידי אדום והיה לכם גבול נגב מקצה ים המלח קדמה "],"query":"004034003"},{"canonical":"Numbers 34:4","passages":["ונסב לכם הגבול מנגב למעלה עקרבים ועבר צנה והיו תוצאתיו מנגב לקדש ברנע ויצא חצר אדר ועבר עצמנה "],"query":"004034004"},{"canonical":"Numbers 34:5","passages":["ונסב הגבול מעצמון נחלה מצרים והיו תוצאתיו הימה "],"query":"004034005"},{"canonical":"Numbers 34:6","passages":["וגבול ים והיה לכם הים הגדול וגבול זה יהיה לכם גבול ים "],"query":"004034006"},{"canonical":"Numbers 34:7","passages":["וזה יהיה לכם גבול צפון מן הים הגדל תתאו לכם הר ההר "],"query":"004034007"},{"canonical":"Numbers 34:8","passages":["מהר ההר תתאו לבא חמת והיו תוצאת הגבל צדדה "],"query":"004034008"},{"canonical":"Numbers 34:9","passages":["ויצא הגבל זפרנה והיו תוצאתיו חצר עינן זה יהיה לכם גבול צפון "],"query":"004034009"},{"canonical":"Numbers 34:10","passages":["והתאויתם לכם לגבול קדמה מחצר עינן שפמה "],"query":"004034010"},{"canonical":"Numbers 34:11","passages":["וירד הגבל משפם הרבלה מקדם לעין וירד הגבול ומחה על כתף ים כנרת קדמה "],"query":"004034011"},{"canonical":"Numbers 34:12","passages":["וירד הגבול הירדנה והיו תוצאתיו ים המלח זאת תהיה לכם הארץ לגבלתיה סביב "],"query":"004034012"},{"canonical":"Numbers 34:13","passages":["ויצו משה את בני ישראל לאמר זאת הארץ אשר תתנחלו אתה בגורל אשר צוה יהוה לתת לתשעת המטות וחצי המטה "],"query":"004034013"},{"canonical":"Numbers 34:14","passages":["כי לקחו מטה בני הראובני לבית אבתם ומטה בני הגדי לבית אבתם וחצי מטה מנשה לקחו נחלתם "],"query":"004034014"},{"canonical":"Numbers 34:15","passages":["שני המטות וחצי המטה לקחו נחלתם מעבר לירדן ירחו קדמה מזרחה פ"],"query":"004034015"},{"canonical":"Numbers 34:16","passages":["וידבר יהוה אל משה לאמר "],"query":"004034016"},{"canonical":"Numbers 34:17","passages":["אלה שמות האנשים אשר ינחלו לכם את הארץ אלעזר הכהן ויהושע בן נון "],"query":"004034017"},{"canonical":"Numbers 34:18","passages":["ונשיא אחד נשיא אחד ממטה תקחו לנחל את הארץ "],"query":"004034018"},{"canonical":"Numbers 34:19","passages":["ואלה שמות האנשים למטה יהודה כלב בן יפנה "],"query":"004034019"},{"canonical":"Numbers 34:20","passages":["ולמטה בני שמעון שמואל בן עמיהוד "],"query":"004034020"},{"canonical":"Numbers 34:21","passages":["למטה בנימן אלידד בן כסלון "],"query":"004034021"},{"canonical":"Numbers 34:22","passages":["ולמטה בני דן נשיא בקי בן יגלי "],"query":"004034022"},{"canonical":"Numbers 34:23","passages":["לבני יוסף למטה בני מנשה נשיא חניאל בן אפד "],"query":"004034023"},{"canonical":"Numbers 34:24","passages":["ולמטה בני אפרים נשיא קמואל בן שפטן "],"query":"004034024"},{"canonical":"Numbers 34:25","passages":["ולמטה בני זבולן נשיא אליצפן בן פרנך "],"query":"004034025"},{"canonical":"Numbers 34:26","passages":["ולמטה בני יששכר נשיא פלטיאל בן עזן "],"query":"004034026"},{"canonical":"Numbers 34:27","passages":["ולמטה בני אשר נשיא אחיהוד בן שלמי "],"query":"004034027"},{"canonical":"Numbers 34:28","passages":["ולמטה בני נפתלי נשיא פדהאל בן עמיהוד "],"query":"004034028"},{"canonical":"Numbers 34:29","passages":["אלה אשר צוה יהוה לנחל את בני ישראל בארץ כנען פ"],"query":"004034029"}]}