{"query":"053002","verses":[{},{"canonical":"2 Thessalonians 2:1","passages":["Ἐρωτῶμεν δὲ ὑμᾶς,  ἀδελφοί,  ὑπὲρ τῆς παρουσίας τοῦ κυρίου ἡμῶν Ἰησοῦ Χριστοῦ καὶ ἡμῶν ἐπισυναγωγῆς ἐπ’ αὐτόν,  "],"query":"053002001"},{"canonical":"2 Thessalonians 2:2","passages":["εἰς τὸ μὴ ταχέως σαλευθῆναι ὑμᾶς ἀπὸ τοῦ νοὸς  ⸀μηδὲ θροεῖσθαι μήτε διὰ πνεύματος μήτε διὰ λόγου μήτε δι’ ἐπιστολῆς ὡς δι’ ἡμῶν,  ὡς ὅτι ἐνέστηκεν ἡ ἡμέρα τοῦ  ⸀κυρίου.  "],"query":"053002002"},{"canonical":"2 Thessalonians 2:3","passages":["μή τις ὑμᾶς ἐξαπατήσῃ κατὰ μηδένα τρόπον·  ὅτι ἐὰν μὴ ἔλθῃ ἡ ἀποστασία πρῶτον καὶ ἀποκαλυφθῇ ὁ ἄνθρωπος τῆς  ⸀ἀνομίας,  ὁ υἱὸς τῆς ἀπωλείας,  "],"query":"053002003"},{"canonical":"2 Thessalonians 2:4","passages":["ὁ ἀντικείμενος καὶ ὑπεραιρόμενος ἐπὶ πάντα λεγόμενον θεὸν ἢ σέβασμα,  ὥστε αὐτὸν εἰς τὸν ναὸν τοῦ  ⸀θεοῦ καθίσαι ἀποδεικνύντα ἑαυτὸν ὅτι ἔστιν θεός.  "],"query":"053002004"},{"canonical":"2 Thessalonians 2:5","passages":["οὐ μνημονεύετε ὅτι ἔτι ὢν πρὸς ὑμᾶς ταῦτα ἔλεγον ὑμῖν;  "],"query":"053002005"},{"canonical":"2 Thessalonians 2:6","passages":["καὶ νῦν τὸ κατέχον οἴδατε,  εἰς τὸ ἀποκαλυφθῆναι αὐτὸν ἐν τῷ  ⸀ἑαυτοῦ καιρῷ·  "],"query":"053002006"},{"canonical":"2 Thessalonians 2:7","passages":["τὸ γὰρ μυστήριον ἤδη ἐνεργεῖται τῆς ἀνομίας·  μόνον ὁ κατέχων ἄρτι ἕως ἐκ μέσου γένηται.  "],"query":"053002007"},{"canonical":"2 Thessalonians 2:8","passages":["καὶ τότε ἀποκαλυφθήσεται ὁ ἄνομος,  ὃν ὁ κύριος  ⸀Ἰησοῦς  ⸀ἀνελεῖ τῷ πνεύματι τοῦ στόματος αὐτοῦ καὶ καταργήσει τῇ ἐπιφανείᾳ τῆς παρουσίας αὐτοῦ,  "],"query":"053002008"},{"canonical":"2 Thessalonians 2:9","passages":["οὗ ἐστιν ἡ παρουσία κατ’ ἐνέργειαν τοῦ Σατανᾶ ἐν πάσῃ δυνάμει καὶ σημείοις καὶ τέρασιν ψεύδους "],"query":"053002009"},{"canonical":"2 Thessalonians 2:10","passages":["καὶ ἐν πάσῃ ἀπάτῃ  ⸀ἀδικίας τοῖς ἀπολλυμένοις,  ἀνθ’ ὧν τὴν ἀγάπην τῆς ἀληθείας οὐκ ἐδέξαντο εἰς τὸ σωθῆναι αὐτούς·  "],"query":"053002010"},{"canonical":"2 Thessalonians 2:11","passages":["καὶ διὰ τοῦτο  ⸀πέμπει αὐτοῖς ὁ θεὸς ἐνέργειαν πλάνης εἰς τὸ πιστεῦσαι αὐτοὺς τῷ ψεύδει,  "],"query":"053002011"},{"canonical":"2 Thessalonians 2:12","passages":["ἵνα κριθῶσιν  ⸀πάντες οἱ μὴ πιστεύσαντες τῇ ἀληθείᾳ ἀλλὰ εὐδοκήσαντες  ⸀τῇ ἀδικίᾳ.  "],"query":"053002012"},{"canonical":"2 Thessalonians 2:13","passages":["Ἡμεῖς δὲ ὀφείλομεν εὐχαριστεῖν τῷ θεῷ πάντοτε περὶ ὑμῶν,  ἀδελφοὶ ἠγαπημένοι ὑπὸ κυρίου,  ὅτι εἵλατο ὑμᾶς ὁ θεὸς  ⸀ἀπαρχὴν εἰς σωτηρίαν ἐν ἁγιασμῷ πνεύματος καὶ πίστει ἀληθείας,  "],"query":"053002013"},{"canonical":"2 Thessalonians 2:14","passages":["εἰς  ⸀ὃ ἐκάλεσεν ὑμᾶς διὰ τοῦ εὐαγγελίου ἡμῶν,  εἰς περιποίησιν δόξης τοῦ κυρίου ἡμῶν Ἰησοῦ Χριστοῦ.  "],"query":"053002014"},{"canonical":"2 Thessalonians 2:15","passages":["ἄρα οὖν,  ἀδελφοί,  στήκετε,  καὶ κρατεῖτε τὰς παραδόσεις ἃς ἐδιδάχθητε εἴτε διὰ λόγου εἴτε δι’ ἐπιστολῆς ἡμῶν.  "],"query":"053002015"},{"canonical":"2 Thessalonians 2:16","passages":["Αὐτὸς δὲ ὁ κύριος ἡμῶν Ἰησοῦς Χριστὸς καὶ  ⸀θεὸς  ⸀ὁ πατὴρ ἡμῶν,  ὁ ἀγαπήσας ἡμᾶς καὶ δοὺς παράκλησιν αἰωνίαν καὶ ἐλπίδα ἀγαθὴν ἐν χάριτι,  "],"query":"053002016"},{"canonical":"2 Thessalonians 2:17","passages":["παρακαλέσαι ὑμῶν τὰς καρδίας καὶ  ⸀στηρίξαι ἐν παντὶ  ⸂ἔργῳ καὶ λόγῳ⸃  ἀγαθῷ.  "],"query":"053002017"}]}