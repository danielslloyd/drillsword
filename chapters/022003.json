{"query":"022003","verses":[{},{"canonical":"Song of Solomon 3:1","passages":["על משכבי בלילות בקשתי את שאהבה נפשי בקשתיו ולא מצאתיו "],"query":"022003001"},{"canonical":"Song of Solomon 3:2","passages":["אקומה נא ואסובבה בעיר בשוקים וברחבות אבקשה את שאהבה נפשי בקשתיו ולא מצאתיו "],"query":"022003002"},{"canonical":"Song of Solomon 3:3","passages":["מצאוני השמרים הסבבים בעיר את שאהבה נפשי ראיתם "],"query":"022003003"},{"canonical":"Song of Solomon 3:4","passages":["כמעט שעברתי מהם עד שמצאתי את שאהבה נפשי אחזתיו ולא ארפנו עד שהביאתיו אל בית אמי ואל חדר הורתי "],"query":"022003004"},{"canonical":"Song of Solomon 3:5","passages":["השבעתי אתכם בנות ירושלם בצבאות או באילות השדה אם תעירו ואם תעוררו את האהבה עד שתחפץ  ס "],"query":"022003005"},{"canonical":"Song of Solomon 3:6","passages":["מי זאת עלה מן המדבר כתימרות עשן מקטרת מור ולבונה מכל אבקת רוכל "],"query":"022003006"},{"canonical":"Song of Solomon 3:7","passages":["הנה מטתו שלשלמה ששים גברים סביב לה מגברי ישראל "],"query":"022003007"},{"canonical":"Song of Solomon 3:8","passages":["כלם אחזי חרב מלמדי מלחמה איש חרבו על ירכו מפחד בלילות  ס "],"query":"022003008"},{"canonical":"Song of Solomon 3:9","passages":["אפריון עשה לו המלך שלמה מעצי הלבנון "],"query":"022003009"},{"canonical":"Song of Solomon 3:10","passages":["עמודיו עשה כסף רפידתו זהב מרכבו ארגמן תוכו רצוף אהבה מבנות ירושל͏ם "],"query":"022003010"},{"canonical":"Song of Solomon 3:11","passages":["צאינה וראינה בנות ציון במלך שלמה בעטרה שעטרה לו אמו ביום חתנתו וביום שמחת לבו  ס "],"query":"022003011"}]}