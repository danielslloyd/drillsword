{"query":"002002","verses":[{},{"canonical":"Exodus 2:1","passages":["וילך איש מבית לוי ויקח את בת לוי "],"query":"002002001"},{"canonical":"Exodus 2:2","passages":["ותהר האשה ותלד בן ותרא אתו כי טוב הוא ותצפנהו שלשה ירחים "],"query":"002002002"},{"canonical":"Exodus 2:3","passages":["ולא יכלה עוד הצפינו ותקח לו תבת גמא ותחמרה בחמר ובזפת ותשם בה את הילד ותשם בסוף על שפת היאר "],"query":"002002003"},{"canonical":"Exodus 2:4","passages":["ותתצב אחתו מרחק לדעה מה יעשה לו "],"query":"002002004"},{"canonical":"Exodus 2:5","passages":["ותרד בת פרעה לרחץ על היאר ונערתיה הלכת על יד היאר ותרא את התבה בתוך הסוף ותשלח את אמתה ותקחה "],"query":"002002005"},{"canonical":"Exodus 2:6","passages":["ותפתח ותראהו את הילד והנה נער בכה ותחמל עליו ותאמר מילדי העברים זה "],"query":"002002006"},{"canonical":"Exodus 2:7","passages":["ותאמר אחתו אל בת פרעה האלך וקראתי לך אשה מינקת מן העברית ותינק לך את הילד "],"query":"002002007"},{"canonical":"Exodus 2:8","passages":["ותאמר לה בת פרעה לכי ותלך העלמה ותקרא את אם הילד "],"query":"002002008"},{"canonical":"Exodus 2:9","passages":["ותאמר לה בת פרעה היליכי את הילד הזה והינקהו לי ואני אתן את שכרך ותקח האשה הילד ותניקהו "],"query":"002002009"},{"canonical":"Exodus 2:10","passages":["ויגדל הילד ותבאהו לבת פרעה ו͏יהי לה לבן ותקרא שמו משה ותאמר כי מן המים משיתהו "],"query":"002002010"},{"canonical":"Exodus 2:11","passages":["ויהי בימים ההם ויגדל משה ויצא אל אחיו וירא בסבלתם וירא איש מצרי מכה איש עברי מאחיו "],"query":"002002011"},{"canonical":"Exodus 2:12","passages":["ויפן כה וכה וירא כי אין איש ויך את המצרי ויטמנהו בחול "],"query":"002002012"},{"canonical":"Exodus 2:13","passages":["ויצא ביום השני והנה שני אנשים עברים נצים ויאמר לרשע למה תכה רעך "],"query":"002002013"},{"canonical":"Exodus 2:14","passages":["ויאמר מי שמך לאיש שר ושפט עלינו הלהרגני אתה אמר כאשר הרגת את המצרי ויירא משה ויאמר אכן נודע הדבר "],"query":"002002014"},{"canonical":"Exodus 2:15","passages":["וישמע פרעה את הדבר הזה ויבקש להרג את משה ויברח משה מפני פרעה וישב בארץ מדין וישב על הבאר "],"query":"002002015"},{"canonical":"Exodus 2:16","passages":["ולכהן מדין שבע בנות ותבאנה ותדלנה ותמלאנה את הרהטים להשקות צאן אביהן "],"query":"002002016"},{"canonical":"Exodus 2:17","passages":["ויבאו הרעים ויגרשום ויקם משה ויושען וישק את צאנם "],"query":"002002017"},{"canonical":"Exodus 2:18","passages":["ותבאנה אל רעואל אביהן ויאמר מדוע מהרתן בא היום "],"query":"002002018"},{"canonical":"Exodus 2:19","passages":["ותאמרן איש מצרי הצילנו מיד הרעים וגם דלה דלה לנו וישק את הצאן "],"query":"002002019"},{"canonical":"Exodus 2:20","passages":["ויאמר אל בנתיו ואיו למה זה עזבתן את האיש קראן לו ויאכל לחם "],"query":"002002020"},{"canonical":"Exodus 2:21","passages":["ויואל משה לשבת את האיש ויתן את צפרה בתו למשה "],"query":"002002021"},{"canonical":"Exodus 2:22","passages":["ותלד בן ויקרא את שמו גרשם כי אמר גר הייתי בארץ נכריה פ"],"query":"002002022"},{"canonical":"Exodus 2:23","passages":["ויהי בימים ה͏רבים ההם וימת מלך מצרים ויאנחו בני ישראל מן העבדה ויזעקו ותעל שועתם אל האלהים מן העבדה "],"query":"002002023"},{"canonical":"Exodus 2:24","passages":["וישמע אלהים את נאקתם ויזכר אלהים את בריתו את אברהם את יצחק ואת יעקב "],"query":"002002024"},{"canonical":"Exodus 2:25","passages":["וירא אלהים את בני ישראל וידע אלהים  ס "],"query":"002002025"}]}