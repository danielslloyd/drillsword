{"query":"001028","verses":[{},{"canonical":"Genesis 28:1","passages":["ויקרא יצחק אל יעקב ויברך אתו ויצוהו ויאמר לו לא תקח אשה מבנות כנען "],"query":"001028001"},{"canonical":"Genesis 28:2","passages":["קום לך פדנה ארם ביתה בתואל אבי אמך וקח לך משם אשה מבנות לבן אחי אמך "],"query":"001028002"},{"canonical":"Genesis 28:3","passages":["ואל שדי יברך אתך ויפרך וירבך והיית לקהל עמים "],"query":"001028003"},{"canonical":"Genesis 28:4","passages":["ויתן לך את ברכת אברהם לך ולזרעך אתך לרשתך את ארץ מגריך אשר נתן אלהים לאברהם "],"query":"001028004"},{"canonical":"Genesis 28:5","passages":["וישלח יצחק את יעקב וילך פדנה ארם אל לבן בן בתואל הארמי אחי רבקה אם יעקב ועשו "],"query":"001028005"},{"canonical":"Genesis 28:6","passages":["וירא עשו כי ברך יצחק את יעקב ושלח אתו פדנה ארם לקחת לו משם אשה בברכו אתו ויצו עליו לאמר לא תקח אשה מבנות כנען "],"query":"001028006"},{"canonical":"Genesis 28:7","passages":["וישמע יעקב אל אביו ואל אמו וילך פדנה ארם "],"query":"001028007"},{"canonical":"Genesis 28:8","passages":["וירא עשו כי רעות בנות כנען בעיני יצחק אביו "],"query":"001028008"},{"canonical":"Genesis 28:9","passages":["וילך עשו אל ישמעאל ויקח את מחלת בת ישמעאל בן אברהם אחות נביות על נשיו לו לאשה  ס "],"query":"001028009"},{"canonical":"Genesis 28:10","passages":["ויצא יעקב מבאר שבע וילך חרנה "],"query":"001028010"},{"canonical":"Genesis 28:11","passages":["ויפגע במקום וילן שם כי בא השמש ויקח מאבני המקום וישם מראשתיו וישכב במקום ההוא "],"query":"001028011"},{"canonical":"Genesis 28:12","passages":["ו͏יחלם והנה סלם מצב ארצה וראשו מגיע השמימה והנה מלאכי אלהים עלים וירדים בו "],"query":"001028012"},{"canonical":"Genesis 28:13","passages":["והנה יהוה נצב עליו ויאמר אני יהוה אלהי אברהם אביך ואלהי יצחק הארץ אשר אתה שכב עליה לך אתננה ולזרעך "],"query":"001028013"},{"canonical":"Genesis 28:14","passages":["והיה זרעך כעפר הארץ ופרצת ימה וקדמה וצפנה ונגבה ונברכו בך כל משפחת האדמה ובזרעך "],"query":"001028014"},{"canonical":"Genesis 28:15","passages":["והנה אנכי עמך ושמרתיך בכל אשר תלך והשבתיך אל האדמה הזאת כי לא א͏עזבך עד אשר אם עשיתי את אשר דברתי לך "],"query":"001028015"},{"canonical":"Genesis 28:16","passages":["וייקץ יעקב משנתו ויאמר אכן יש יהוה במקום הזה ואנכי לא ידעתי "],"query":"001028016"},{"canonical":"Genesis 28:17","passages":["ויירא ויאמר מה נורא המקום הזה אין זה כי אם בית אלהים וזה שער השמים "],"query":"001028017"},{"canonical":"Genesis 28:18","passages":["וישכם יעקב בבקר ויקח את האבן אשר שם מראשתיו וישם אתה מצבה ויצק שמן על ראשה "],"query":"001028018"},{"canonical":"Genesis 28:19","passages":["ויקרא את שם המקום ההוא בית אל ואולם לוז שם העיר לראשנה "],"query":"001028019"},{"canonical":"Genesis 28:20","passages":["וידר יעקב נדר לאמר אם יהיה אלהים עמדי ושמרני בדרך הזה אשר אנכי הולך ונתן לי לחם לאכל ובגד ללבש "],"query":"001028020"},{"canonical":"Genesis 28:21","passages":["ושבתי בשלום אל בית אבי והיה יהוה לי לאלהים "],"query":"001028021"},{"canonical":"Genesis 28:22","passages":["והאבן הזאת אשר שמתי מצבה יהיה בית אלהים וכל אשר תתן לי עשר אעשרנו לך "],"query":"001028022"}]}