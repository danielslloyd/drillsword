{"query":"023040","verses":[{},{"canonical":"Isaiah 40:1","passages":["נחמו נחמו עמי יאמר אלהיכם "],"query":"023040001"},{"canonical":"Isaiah 40:2","passages":["דברו על לב ירושלם וקראו אליה כי מלאה צבאה כי נרצה עונה כי לקחה מיד יהוה כפלים בכל חטאתיה  ס "],"query":"023040002"},{"canonical":"Isaiah 40:3","passages":["קול קורא במדבר פנו דרך יהוה ישרו בערבה מסלה לאלהינו "],"query":"023040003"},{"canonical":"Isaiah 40:4","passages":["כל גיא ינשא וכל הר וגבעה ישפלו והיה העקב למישור והרכסים לבקעה "],"query":"023040004"},{"canonical":"Isaiah 40:5","passages":["ונגלה כבוד יהוה וראו כל בשר יחדו כי פי יהוה דבר  ס "],"query":"023040005"},{"canonical":"Isaiah 40:6","passages":["קול אמר קרא ואמר מה אקרא כל הבשר חציר וכל חסדו כציץ השדה "],"query":"023040006"},{"canonical":"Isaiah 40:7","passages":["יבש חציר נבל ציץ כי רוח יהוה נשבה בו אכן חציר העם "],"query":"023040007"},{"canonical":"Isaiah 40:8","passages":["יבש חציר נבל ציץ ודבר אלהינו יקום לעולם  ס "],"query":"023040008"},{"canonical":"Isaiah 40:9","passages":["על הר גבה עלי לך מבשרת ציון הרימי בכח קולך מבשרת ירושל͏ם הרימי אל תיראי אמרי לערי יהודה הנה אלהיכם "],"query":"023040009"},{"canonical":"Isaiah 40:10","passages":["הנה אדני יהוה בחזק יבוא וזרעו משלה לו הנה שכרו אתו ופעלתו לפניו "],"query":"023040010"},{"canonical":"Isaiah 40:11","passages":["כרעה עדרו ירעה בזרעו יקבץ טלאים ובחיקו ישא עלות ינהל  ס "],"query":"023040011"},{"canonical":"Isaiah 40:12","passages":["מי מדד בשעלו מים ושמים בזרת תכן וכל בשלש עפר הארץ ושקל בפלס הרים וגבעות במאזנים "],"query":"023040012"},{"canonical":"Isaiah 40:13","passages":["מי תכן את רוח יהוה ואיש עצתו יודיענו "],"query":"023040013"},{"canonical":"Isaiah 40:14","passages":["את מי נועץ ויבינהו וילמדהו בארח משפט וילמדהו דעת ודרך תבונות יודיענו "],"query":"023040014"},{"canonical":"Isaiah 40:15","passages":["הן גוים כמר מדלי וכשחק מאזנים נחשבו הן איים כדק יטול "],"query":"023040015"},{"canonical":"Isaiah 40:16","passages":["ולבנון אין די בער וחיתו אין די עולה  ס "],"query":"023040016"},{"canonical":"Isaiah 40:17","passages":["כל הגוים כאין נגדו מאפס ותהו נחשבו לו "],"query":"023040017"},{"canonical":"Isaiah 40:18","passages":["ואל מי תדמיון אל ומה דמות תערכו לו "],"query":"023040018"},{"canonical":"Isaiah 40:19","passages":["הפסל נסך חרש וצרף בזהב ירקענו ורתקות כסף צורף "],"query":"023040019"},{"canonical":"Isaiah 40:20","passages":["המסכן תרומה עץ לא ירקב יבחר חרש חכם יבקש לו להכין פסל לא ימוט "],"query":"023040020"},{"canonical":"Isaiah 40:21","passages":["הלוא תדעו הלוא תשמעו הלוא הגד מראש לכם הלוא הבינתם מוסדות הארץ "],"query":"023040021"},{"canonical":"Isaiah 40:22","passages":["הישב על חוג הארץ וישביה כחגבים הנוטה כדק שמים וימתחם כאהל לשבת "],"query":"023040022"},{"canonical":"Isaiah 40:23","passages":["הנותן רוזנים לאין שפטי ארץ כתהו עשה "],"query":"023040023"},{"canonical":"Isaiah 40:24","passages":["אף בל נטעו אף בל זרעו אף בל שרש בארץ גזעם וגם נשף בהם ויבשו וסערה כקש תשאם  ס "],"query":"023040024"},{"canonical":"Isaiah 40:25","passages":["ואל מי תדמיוני ואשוה יאמר קדוש "],"query":"023040025"},{"canonical":"Isaiah 40:26","passages":["שאו מרום עיניכם וראו מי ברא אלה המוציא במספר צבאם לכלם בשם יקרא מרב אונים ואמיץ כח איש לא נעדר  ס "],"query":"023040026"},{"canonical":"Isaiah 40:27","passages":["למה תאמר יעקב ותדבר ישראל נסתרה דרכי מיהוה ומאלהי משפטי יעבור "],"query":"023040027"},{"canonical":"Isaiah 40:28","passages":["הלוא ידעת אם לא שמעת אלהי עולם יהוה בורא קצות הארץ לא ייעף ולא ייגע אין חקר לתבונתו "],"query":"023040028"},{"canonical":"Isaiah 40:29","passages":["נתן ליעף כח ולאין אונים עצמה ירבה "],"query":"023040029"},{"canonical":"Isaiah 40:30","passages":["ויעפו נערים ויגעו ובחורים כשול יכשלו "],"query":"023040030"},{"canonical":"Isaiah 40:31","passages":["וקוי יהוה יחליפו כח יעלו אבר כנשרים ירוצו ולא ייגעו ילכו ולא ייעפו פ"],"query":"023040031"}]}