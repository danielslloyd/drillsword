{"query":"019099","verses":[{},{"canonical":"Psalm 99:1","passages":["יהוה מלך ירגזו עמים ישב כרובים תנוט הארץ "],"query":"019099001"},{"canonical":"Psalm 99:2","passages":["יהוה בציון גדול ורם הוא על כל העמים "],"query":"019099002"},{"canonical":"Psalm 99:3","passages":["יודו שמך גדול ונורא קדוש הוא "],"query":"019099003"},{"canonical":"Psalm 99:4","passages":["ועז מלך משפט אהב אתה כוננת מישרים משפט וצדקה ביעקב אתה עשית "],"query":"019099004"},{"canonical":"Psalm 99:5","passages":["רוממו יהוה אלהינו והשתחוו להדם רגליו קדוש הוא "],"query":"019099005"},{"canonical":"Psalm 99:6","passages":["משה ואהרן בכהניו ושמואל בקראי שמו קראים אל יהוה והוא יענם "],"query":"019099006"},{"canonical":"Psalm 99:7","passages":["בעמוד ענן ידבר אליהם שמרו עדתיו וחק נתן למו "],"query":"019099007"},{"canonical":"Psalm 99:8","passages":["יהוה אלהינו אתה עניתם אל נשא היית להם ונקם על עלילותם "],"query":"019099008"},{"canonical":"Psalm 99:9","passages":["רוממו יהוה אלהינו והשתחוו להר קדשו כי קדוש יהוה אלהינו "],"query":"019099009"}]}