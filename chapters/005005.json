{"query":"005005","verses":[{},{"canonical":"Deuteronomy 5:1","passages":["ויקרא משה אל כל ישראל ויאמר אלהם שמע ישראל את החקים ואת המשפטים אשר אנכי דבר באזניכם היום ולמדתם אתם ושמרתם לעשתם "],"query":"005005001"},{"canonical":"Deuteronomy 5:2","passages":["יהוה אלהינו כרת עמנו ברית בחרב "],"query":"005005002"},{"canonical":"Deuteronomy 5:3","passages":["לא את אבתינו כרת יהוה את הברית הזאת כי אתנו אנחנו אלה פה היום כלנו חיים "],"query":"005005003"},{"canonical":"Deuteronomy 5:4","passages":["פנים בפנים דבר יהוה עמכם בהר מתוך האש "],"query":"005005004"},{"canonical":"Deuteronomy 5:5","passages":["אנכי עמד בין יהוה וביניכם בעת ההוא להגיד לכם את דבר יהוה כי יראתם מפני האש ולא עליתם בהר לאמר  ס "],"query":"005005005"},{"canonical":"Deuteronomy 5:6","passages":["אנכי יהוה אלהיך אשר הוצאתיך מארץ מצרים מבית עבד͏ים "],"query":"005005006"},{"canonical":"Deuteronomy 5:7","passages":["לא יהיה לך אלהים אחרים על פני "],"query":"005005007"},{"canonical":"Deuteronomy 5:8","passages":["לא תעשה לך פסל כל תמונה אשר בשמים ממעל ואשר בארץ מתחת ואשר במים מתחת לארץ "],"query":"005005008"},{"canonical":"Deuteronomy 5:9","passages":["לא תשתחוה להם ולא תעבדם כי אנכי יהוה אלהיך אל קנא פקד עון אבות על בנים ועל שלשים ועל רבעים לשנאי "],"query":"005005009"},{"canonical":"Deuteronomy 5:10","passages":["ועשה חסד ל͏אלפים לאהבי ולשמרי  ס "],"query":"005005010"},{"canonical":"Deuteronomy 5:11","passages":["לא תשא את שם יהוה אלהיך לשוא כי לא ינקה יהוה את אשר ישא את שמו לשוא  ס "],"query":"005005011"},{"canonical":"Deuteronomy 5:12","passages":["שמור את יום השבת לקדשו כאשר צוך יהוה אלהיך "],"query":"005005012"},{"canonical":"Deuteronomy 5:13","passages":["ששת ימים ת͏עבד ועשית כל מלאכתך "],"query":"005005013"},{"canonical":"Deuteronomy 5:14","passages":["ויום השביעי שבת ליהוה אלהיך לא תעשה כל מלאכה אתה ובנך ובתך ועבדך ואמתך ושורך וחמרך וכל בהמתך וגרך אשר בשעריך למען ינוח עבדך ואמתך כמוך "],"query":"005005014"},{"canonical":"Deuteronomy 5:15","passages":["וזכרת כי עבד היית בארץ מצרים ויצאך יהוה אלהיך משם ביד חזקה ובזרע נטויה על כן צוך יהוה אלהיך לעשות את יום השבת  ס "],"query":"005005015"},{"canonical":"Deuteronomy 5:16","passages":["כבד את אביך ואת אמך כאשר צוך יהוה אלהיך למען יאריכן ימיך ולמען ייטב לך על האדמה אשר יהוה אלהיך נתן לך  ס "],"query":"005005016"},{"canonical":"Deuteronomy 5:17","passages":["לא תרצח  ס "],"query":"005005017"},{"canonical":"Deuteronomy 5:18","passages":["ולא תנאף  ס "],"query":"005005018"},{"canonical":"Deuteronomy 5:19","passages":["ולא תגנב  ס "],"query":"005005019"},{"canonical":"Deuteronomy 5:20","passages":["ולא תענה ברעך עד שוא  ס "],"query":"005005020"},{"canonical":"Deuteronomy 5:21","passages":["ולא תחמד אשת רעך  ס "],"query":"005005021"},{"canonical":"Deuteronomy 5:22","passages":["את הדברים האלה דבר יהוה אל כל קהלכם בהר מתוך האש הענן והערפל קול גדול ולא יסף ויכתבם על שני לחת אבנים ויתנם אלי "],"query":"005005022"},{"canonical":"Deuteronomy 5:23","passages":["ויהי כשמעכם את הקול מתוך החשך וההר בער באש ותקרבון אלי כל ראשי שבטיכם וזקניכם "],"query":"005005023"},{"canonical":"Deuteronomy 5:24","passages":["ותאמרו הן הראנו יהוה אלהינו את כבדו ואת גדלו ואת קלו שמענו מתוך האש היום הזה ראינו כי ידבר אלהים את האדם וחי "],"query":"005005024"},{"canonical":"Deuteronomy 5:25","passages":["ועתה למה נמות כי תאכלנו האש הגדלה הזאת אם יספים אנחנו לשמע את קול יהוה אלהינו עוד ומתנו "],"query":"005005025"},{"canonical":"Deuteronomy 5:26","passages":["כי מי כל בשר אשר שמע קול אלהים חיים מדבר מתוך האש כמנו ויחי "],"query":"005005026"},{"canonical":"Deuteronomy 5:27","passages":["קרב אתה ושמע את כל אשר יאמר יהוה אלהינו ואת תדבר אלינו את כל אשר ידבר יהוה אלהינו אליך ושמענו ועשינו "],"query":"005005027"},{"canonical":"Deuteronomy 5:28","passages":["וישמע יהוה את קול דבריכם בדברכם אלי ויאמר יהוה אלי שמעתי את קול דברי העם הזה אשר דברו אליך היטיבו כל אשר דברו "],"query":"005005028"},{"canonical":"Deuteronomy 5:29","passages":["מי יתן והיה לבבם זה להם ליראה אתי ולשמר את כל מצותי כל הימים למען ייטב להם ולבניהם לעלם "],"query":"005005029"},{"canonical":"Deuteronomy 5:30","passages":["לך אמר להם שובו לכם לאהליכם "],"query":"005005030"},{"canonical":"Deuteronomy 5:31","passages":["ואתה פה עמד עמדי ואדברה אליך את כל המצוה והחקים והמשפטים אשר תלמדם ועשו בארץ אשר אנכי נתן להם לרשתה "],"query":"005005031"},{"canonical":"Deuteronomy 5:32","passages":["ושמרתם לעשות כאשר צוה יהוה אלהיכם אתכם לא תסרו ימין ושמאל "],"query":"005005032"},{"canonical":"Deuteronomy 5:33","passages":["בכל הדרך אשר צוה יהוה אלהיכם אתכם תלכו למען תחיון וטוב לכם והארכתם ימים בארץ אשר תירשון "],"query":"005005033"}]}