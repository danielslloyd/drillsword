{"query":"026011","verses":[{},{"canonical":"Ezekiel 11:1","passages":["ותשא אתי רוח ותבא אתי אל שער בית יהוה הקדמוני הפונה קדימה והנה בפתח השער עשרים וחמשה איש ואראה בתוכם את יאזניה בן עזר ואת פלטיהו בן בניהו שרי העם פ"],"query":"026011001"},{"canonical":"Ezekiel 11:2","passages":["ויאמר אלי בן אדם אלה האנשים החשבים און והיעצים עצת רע בעיר הזאת "],"query":"026011002"},{"canonical":"Ezekiel 11:3","passages":["האמרים לא בקרוב בנות בתים היא הסיר ואנחנו הבשר "],"query":"026011003"},{"canonical":"Ezekiel 11:4","passages":["לכן הנבא עליהם הנבא בן אדם "],"query":"026011004"},{"canonical":"Ezekiel 11:5","passages":["ותפל עלי רוח יהוה ויאמר אלי אמר כה אמר יהוה כן אמרתם בית ישראל ומעלות רוחכם אני ידעתיה "],"query":"026011005"},{"canonical":"Ezekiel 11:6","passages":["הרביתם חלליכם בעיר הזאת ומלאתם חוצתיה חלל פ"],"query":"026011006"},{"canonical":"Ezekiel 11:7","passages":["לכן כה אמר אדני יהוה חלליכם אשר שמתם בתוכה המה הבשר והיא הסיר ואתכם הוציא מתוכה "],"query":"026011007"},{"canonical":"Ezekiel 11:8","passages":["חרב יראתם וחרב אביא עליכם נאם אדני יהוה "],"query":"026011008"},{"canonical":"Ezekiel 11:9","passages":["והוצאתי אתכם מתוכה ונתתי אתכם ביד זרים ועשיתי בכם שפטים "],"query":"026011009"},{"canonical":"Ezekiel 11:10","passages":["בחרב תפלו על גבול ישראל אשפוט אתכם וידעתם כי אני יהוה "],"query":"026011010"},{"canonical":"Ezekiel 11:11","passages":["היא לא תהיה לכם לסיר ואתם תהיו בתוכה לבשר אל גבול ישראל אשפט אתכם "],"query":"026011011"},{"canonical":"Ezekiel 11:12","passages":["וידעתם כי אני יהוה אשר בחקי לא הלכתם ומשפטי לא עשיתם וכמשפטי הגוים אשר סביבותיכם עשיתם "],"query":"026011012"},{"canonical":"Ezekiel 11:13","passages":["ויהי כהנבאי ופלטיהו בן בניה מת ואפל על פני ואזעק קול גדול ואמר אהה אדני יהוה כלה אתה עשה את שארית ישראל פ"],"query":"026011013"},{"canonical":"Ezekiel 11:14","passages":["ויהי דבר יהוה אלי לאמר "],"query":"026011014"},{"canonical":"Ezekiel 11:15","passages":["בן אדם אחיך אחיך אנשי גאלתך וכל בית ישראל כלה אשר אמרו להם ישבי ירושלם רחקו מעל יהוה לנו היא נתנה הארץ למורשה  ס "],"query":"026011015"},{"canonical":"Ezekiel 11:16","passages":["לכן אמר כה אמר אדני יהוה כי הרחקתים בגוים וכי הפיצותים בארצות ואהי להם למקדש מעט בארצות אשר באו שם  ס "],"query":"026011016"},{"canonical":"Ezekiel 11:17","passages":["לכן אמר כה אמר אדני יהוה וקבצתי אתכם מן העמים ואספתי אתכם מן הארצות אשר נפצותם בהם ונתתי לכם את אדמת ישראל "],"query":"026011017"},{"canonical":"Ezekiel 11:18","passages":["ובאו שמה והסירו את כל שקוציה ואת כל תועבותיה ממנה "],"query":"026011018"},{"canonical":"Ezekiel 11:19","passages":["ונתתי להם לב אחד ורוח חדשה אתן בקרבכם והסרתי לב האבן מבשרם ונתתי להם לב בשר "],"query":"026011019"},{"canonical":"Ezekiel 11:20","passages":["למען בחקתי ילכו ואת משפטי ישמרו ועשו אתם והיו לי לעם ואני אהיה להם לאלהים "],"query":"026011020"},{"canonical":"Ezekiel 11:21","passages":["ואל לב שקוציהם ותועבותיהם לבם הלך דרכם בראשם נתתי נאם אדני יהוה "],"query":"026011021"},{"canonical":"Ezekiel 11:22","passages":["וישאו הכרובים את כנפיהם והאופנים לעמתם וכבוד אלהי ישראל עליהם מלמעלה "],"query":"026011022"},{"canonical":"Ezekiel 11:23","passages":["ויעל כבוד יהוה מעל תוך העיר ויעמד על ההר אשר מקדם לעיר "],"query":"026011023"},{"canonical":"Ezekiel 11:24","passages":["ורוח נשאתני ותביאני כשדימה אל הגולה במראה ברוח אלהים ויעל מעלי המראה אשר ראיתי "],"query":"026011024"},{"canonical":"Ezekiel 11:25","passages":["ואדבר אל הגולה את כל דברי יהוה אשר הראני פ"],"query":"026011025"}]}