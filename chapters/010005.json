{"query":"010005","verses":[{},{"canonical":"2 Samuel 5:1","passages":["ויבאו כל שבטי ישראל אל דוד חברונה ויאמרו לאמר הננו עצמך ובשרך אנחנו "],"query":"010005001"},{"canonical":"2 Samuel 5:2","passages":["גם אתמול גם שלשום בהיות שאול מלך עלינו אתה והמביא את ישראל ויאמר יהוה לך אתה תרעה את עמי את ישראל ואתה תהיה לנגיד על ישראל "],"query":"010005002"},{"canonical":"2 Samuel 5:3","passages":["ויבאו כל זקני ישראל אל המלך חברונה ויכרת להם המלך דוד ברית בחברון לפני יהוה וימשחו את דוד למלך על ישראל פ"],"query":"010005003"},{"canonical":"2 Samuel 5:4","passages":["בן שלשים שנה דוד במלכו ארבעים שנה מלך "],"query":"010005004"},{"canonical":"2 Samuel 5:5","passages":["בחברון מלך על יהודה שבע שנים וששה חדשים ובירושל͏ם מלך שלשים ושלש שנה על כל ישראל ויהודה "],"query":"010005005"},{"canonical":"2 Samuel 5:6","passages":["וילך המלך ואנשיו ירושלם אל היבסי יושב הארץ ויאמר לדוד לאמר לא תבוא הנה כי אם הסירך העורים והפסחים לאמר לא יבוא דוד הנה "],"query":"010005006"},{"canonical":"2 Samuel 5:7","passages":["וילכד דוד את מצדת ציון היא עיר דוד "],"query":"010005007"},{"canonical":"2 Samuel 5:8","passages":["ויאמר דוד ביום ההוא כל מכה יבסי ויגע בצנור ואת הפסחים ואת העורים שנאי נפש דוד על כן יאמרו עור ופסח לא יבוא אל הבית "],"query":"010005008"},{"canonical":"2 Samuel 5:9","passages":["וישב דוד במצדה ויקרא לה עיר דוד ויבן דוד סביב מן המלוא וביתה "],"query":"010005009"},{"canonical":"2 Samuel 5:10","passages":["וילך דוד הלוך וגדול ויהוה אלהי צבאות עמו פ"],"query":"010005010"},{"canonical":"2 Samuel 5:11","passages":["וישלח חירם מלך צר מלאכים אל דוד ועצי ארזים וחרשי עץ וחרשי אבן קיר ויבנו בית לדוד "],"query":"010005011"},{"canonical":"2 Samuel 5:12","passages":["וידע דוד כי הכינו יהוה למלך על ישראל וכי נשא ממלכתו בעבור עמו ישראל  ס "],"query":"010005012"},{"canonical":"2 Samuel 5:13","passages":["ויקח דוד עוד פלגשים ונשים מירושלם אחרי באו מחברון ויולדו עוד לדוד בנים ובנות "],"query":"010005013"},{"canonical":"2 Samuel 5:14","passages":["ואלה שמות הילדים לו בירושל͏ם שמוע ושובב ונתן ושלמה "],"query":"010005014"},{"canonical":"2 Samuel 5:15","passages":["ויבחר ואלישוע ונפג ויפיע "],"query":"010005015"},{"canonical":"2 Samuel 5:16","passages":["ואלישמע ואלידע ואליפלט פ"],"query":"010005016"},{"canonical":"2 Samuel 5:17","passages":["וישמעו פלשתים כי משחו את דוד למלך על ישראל ויעלו כל פלשתים לבקש את דוד וישמע דוד וירד אל המצודה "],"query":"010005017"},{"canonical":"2 Samuel 5:18","passages":["ופלשתים באו וינטשו בעמק רפאים "],"query":"010005018"},{"canonical":"2 Samuel 5:19","passages":["וישאל דוד ביהוה לאמר האעלה אל פלשתים התתנם בידי ויאמר יהוה אל דוד עלה כי נתן אתן את הפלשתים בידך "],"query":"010005019"},{"canonical":"2 Samuel 5:20","passages":["ויבא דוד בבעל פרצים ויכם שם דוד ויאמר פרץ יהוה את איבי לפני כפרץ מים על כן קרא שם המקום ההוא בעל פרצים "],"query":"010005020"},{"canonical":"2 Samuel 5:21","passages":["ויעזבו שם את עצביהם וישאם דוד ואנשיו פ"],"query":"010005021"},{"canonical":"2 Samuel 5:22","passages":["ויספו עוד פלשתים לעלות וינטשו בעמק רפאים "],"query":"010005022"},{"canonical":"2 Samuel 5:23","passages":["וישאל דוד ביהוה ויאמר לא תעלה הסב אל אחריהם ובאת להם ממול בכאים "],"query":"010005023"},{"canonical":"2 Samuel 5:24","passages":["ויהי כשמעך את קול צעדה בראשי הבכאים אז תחרץ כי אז יצא יהוה לפניך להכות במחנה פלשתים "],"query":"010005024"},{"canonical":"2 Samuel 5:25","passages":["ויעש דוד כן כאשר צוהו יהוה ויך את פלשתים מגבע עד באך גזר פ"],"query":"010005025"}]}