{"query":"002010","verses":[{},{"canonical":"Exodus 10:1","passages":["ויאמר יהוה אל משה בא אל פרעה כי אני הכבדתי את לבו ואת לב עבדיו למען שתי אתתי אלה בקרבו "],"query":"002010001"},{"canonical":"Exodus 10:2","passages":["ולמען תספר באזני בנך ובן בנך את אשר התעללתי במצרים ואת אתתי אשר שמתי בם וידעתם כי אני יהוה "],"query":"002010002"},{"canonical":"Exodus 10:3","passages":["ויבא משה ואהרן אל פרעה ויאמרו אליו כה אמר יהוה אלהי העברים עד מתי מאנת לענת מפני שלח עמי ויעבדני "],"query":"002010003"},{"canonical":"Exodus 10:4","passages":["כי אם מאן אתה לשלח את עמי הנני מביא מחר ארבה בגבלך "],"query":"002010004"},{"canonical":"Exodus 10:5","passages":["וכסה את עין הארץ ולא יוכל לראת את הארץ ואכל את יתר הפלטה הנשארת לכם מן הברד ואכל את כל העץ הצמח לכם מן השדה "],"query":"002010005"},{"canonical":"Exodus 10:6","passages":["ומלאו בתיך ובתי כל עבדיך ובתי כל מצרים אשר לא ראו אבתיך ואבות אבתיך מיום היותם על האדמה עד היום הזה ויפן ויצא מעם פרעה "],"query":"002010006"},{"canonical":"Exodus 10:7","passages":["ויאמרו עבדי פרעה אליו עד מתי יהיה זה לנו למוקש שלח את האנשים ויעבדו את יהוה אלהיהם הטרם תדע כי אבדה מצרים "],"query":"002010007"},{"canonical":"Exodus 10:8","passages":["ויושב את משה ואת אהרן אל פרעה ויאמר אלהם לכו עבדו את יהוה אלהיכם מי ומי ההלכים "],"query":"002010008"},{"canonical":"Exodus 10:9","passages":["ויאמר משה בנערינו ובזקנינו נלך בבנינו ובבנותנו בצאננו ובבקרנו נלך כי חג יהוה לנו "],"query":"002010009"},{"canonical":"Exodus 10:10","passages":["ויאמר אלהם יהי כן יהוה עמכם כאשר אשלח אתכם ואת טפכם ראו כי רעה נגד פניכם "],"query":"002010010"},{"canonical":"Exodus 10:11","passages":["לא כן לכו נא הגברים ועבדו את יהוה כי אתה אתם מבקשים ויגרש אתם מאת פני פרעה פ"],"query":"002010011"},{"canonical":"Exodus 10:12","passages":["ויאמר יהוה אל משה נטה ידך על ארץ מצרים בארבה ויעל על ארץ מצרים ויאכל את כל עשב הארץ את כל אשר השאיר הברד "],"query":"002010012"},{"canonical":"Exodus 10:13","passages":["ויט משה את מטהו על ארץ מצרים ו͏יהוה נהג רוח קדים בארץ כל היום ההוא וכל הלילה הבקר היה ורוח הקדים נשא את הארבה "],"query":"002010013"},{"canonical":"Exodus 10:14","passages":["ויעל הארבה על כל ארץ מצרים וינח בכל גבול מצרים כבד מאד לפניו לא היה כן ארבה כמהו ואחריו לא יהיה כן "],"query":"002010014"},{"canonical":"Exodus 10:15","passages":["ויכס את עין כל הארץ ותחשך הארץ ויאכל את כל עשב הארץ ואת כל פרי העץ אשר הותיר הברד ולא נותר כל ירק בעץ ובעשב השדה בכל ארץ מצרים "],"query":"002010015"},{"canonical":"Exodus 10:16","passages":["וימהר פרעה לקרא למשה ולאהרן ויאמר חטאתי ליהוה אלהיכם ולכם "],"query":"002010016"},{"canonical":"Exodus 10:17","passages":["ועתה שא נא חטאתי אך הפעם והעתירו ליהוה אלהיכם ויסר מעלי רק את המות הזה "],"query":"002010017"},{"canonical":"Exodus 10:18","passages":["ויצא מעם פרעה ויעתר אל יהוה "],"query":"002010018"},{"canonical":"Exodus 10:19","passages":["ויהפך יהוה רוח ים חזק מאד וישא את הארבה ויתקעהו ימה סוף לא נשאר ארבה אחד בכל גבול מצרים "],"query":"002010019"},{"canonical":"Exodus 10:20","passages":["ויחזק יהוה את לב פרעה ולא שלח את בני ישראל פ"],"query":"002010020"},{"canonical":"Exodus 10:21","passages":["ויאמר יהוה אל משה נטה ידך על השמים ויהי חשך על ארץ מצרים וימש חשך "],"query":"002010021"},{"canonical":"Exodus 10:22","passages":["ויט משה את ידו על השמים ויהי חשך אפלה בכל ארץ מצרים שלשת ימים "],"query":"002010022"},{"canonical":"Exodus 10:23","passages":["לא ראו איש את אחיו ולא קמו איש מתחתיו שלשת ימים ולכל בני ישראל היה אור במושבתם "],"query":"002010023"},{"canonical":"Exodus 10:24","passages":["ויקרא פרעה אל משה ויאמר לכו עבדו את יהוה רק צאנכם ובקרכם יצג גם טפכם ילך עמכם "],"query":"002010024"},{"canonical":"Exodus 10:25","passages":["ויאמר משה גם אתה תתן בידנו זבחים ועלות ועשינו ליהוה אלהינו "],"query":"002010025"},{"canonical":"Exodus 10:26","passages":["וגם מקננו ילך עמנו לא תשאר פרסה כי ממנו נקח לעבד את יהוה אלהינו ואנחנו לא נדע מה נעבד את יהוה עד באנו שמה "],"query":"002010026"},{"canonical":"Exodus 10:27","passages":["ויחזק יהוה את לב פרעה ולא אבה לשלחם "],"query":"002010027"},{"canonical":"Exodus 10:28","passages":["ויאמר לו פרעה לך מעלי השמר לך אל תסף ראות פני כי ביום ראתך פני תמות "],"query":"002010028"},{"canonical":"Exodus 10:29","passages":["ויאמר משה כן דברת לא אסף עוד ראות פניך פ"],"query":"002010029"}]}