{"query":"042019","verses":[{},{"canonical":"Luke 19:1","passages":["Καὶ εἰσελθὼν διήρχετο τὴν Ἰεριχώ.  "],"query":"042019001"},{"canonical":"Luke 19:2","passages":["καὶ ἰδοὺ ἀνὴρ ὀνόματι  ⸀καλούμενος Ζακχαῖος,  καὶ αὐτὸς ἦν ἀρχιτελώνης καὶ  ⸀αὐτὸς πλούσιος·  "],"query":"042019002"},{"canonical":"Luke 19:3","passages":["καὶ ἐζήτει ἰδεῖν τὸν Ἰησοῦν τίς ἐστιν,  καὶ οὐκ ἠδύνατο ἀπὸ τοῦ ὄχλου ὅτι τῇ ἡλικίᾳ μικρὸς ἦν.  "],"query":"042019003"},{"canonical":"Luke 19:4","passages":["καὶ προδραμὼν  ⸂εἰς τὸ⸃  ἔμπροσθεν ἀνέβη ἐπὶ συκομορέαν ἵνα ἴδῃ αὐτόν,  ὅτι ἐκείνης ἤμελλεν διέρχεσθαι.  "],"query":"042019004"},{"canonical":"Luke 19:5","passages":["καὶ ὡς ἦλθεν ἐπὶ τὸν τόπον,  ἀναβλέψας ὁ  ⸀Ἰησοῦς εἶπεν πρὸς αὐτόν·  Ζακχαῖε,  σπεύσας κατάβηθι,  σήμερον γὰρ ἐν τῷ οἴκῳ σου δεῖ με μεῖναι.  "],"query":"042019005"},{"canonical":"Luke 19:6","passages":["καὶ σπεύσας κατέβη,  καὶ ὑπεδέξατο αὐτὸν χαίρων.  "],"query":"042019006"},{"canonical":"Luke 19:7","passages":["καὶ ἰδόντες πάντες διεγόγγυζον λέγοντες ὅτι Παρὰ ἁμαρτωλῷ ἀνδρὶ εἰσῆλθεν καταλῦσαι.  "],"query":"042019007"},{"canonical":"Luke 19:8","passages":["σταθεὶς δὲ Ζακχαῖος εἶπεν πρὸς τὸν κύριον·  Ἰδοὺ τὰ  ⸀ἡμίσιά  ⸂μου τῶν ὑπαρχόντων⸃,  κύριε,   ⸂τοῖς πτωχοῖς δίδωμι⸃,  καὶ εἴ τινός τι ἐσυκοφάντησα ἀποδίδωμι τετραπλοῦν.  "],"query":"042019008"},{"canonical":"Luke 19:9","passages":["εἶπεν δὲ πρὸς αὐτὸν ὁ Ἰησοῦς ὅτι Σήμερον σωτηρία τῷ οἴκῳ τούτῳ ἐγένετο,  καθότι καὶ αὐτὸς υἱὸς Ἀβραάμ ἐστιν·  "],"query":"042019009"},{"canonical":"Luke 19:10","passages":["ἦλθεν γὰρ ὁ υἱὸς τοῦ ἀνθρώπου ζητῆσαι καὶ σῶσαι τὸ ἀπολωλός.  "],"query":"042019010"},{"canonical":"Luke 19:11","passages":["Ἀκουόντων δὲ αὐτῶν ταῦτα προσθεὶς εἶπεν παραβολὴν διὰ τὸ ἐγγὺς  ⸂εἶναι Ἰερουσαλὴμ αὐτὸν⸃  καὶ δοκεῖν αὐτοὺς ὅτι παραχρῆμα μέλλει ἡ βασιλεία τοῦ θεοῦ ἀναφαίνεσθαι·  "],"query":"042019011"},{"canonical":"Luke 19:12","passages":["εἶπεν οὖν·  Ἄνθρωπός τις εὐγενὴς ἐπορεύθη εἰς χώραν μακρὰν λαβεῖν ἑαυτῷ βασιλείαν καὶ ὑποστρέψαι.  "],"query":"042019012"},{"canonical":"Luke 19:13","passages":["καλέσας δὲ δέκα δούλους ἑαυτοῦ ἔδωκεν αὐτοῖς δέκα μνᾶς καὶ εἶπεν πρὸς αὐτούς·   ⸀Πραγματεύσασθε  ⸂ἐν ᾧ⸃  ἔρχομαι.  "],"query":"042019013"},{"canonical":"Luke 19:14","passages":["οἱ δὲ πολῖται αὐτοῦ ἐμίσουν αὐτόν,  καὶ ἀπέστειλαν πρεσβείαν ὀπίσω αὐτοῦ λέγοντες·  Οὐ θέλομεν τοῦτον βασιλεῦσαι ἐφ’ ἡμᾶς.  "],"query":"042019014"},{"canonical":"Luke 19:15","passages":["καὶ ἐγένετο ἐν τῷ ἐπανελθεῖν αὐτὸν λαβόντα τὴν βασιλείαν καὶ εἶπεν φωνηθῆναι αὐτῷ τοὺς δούλους τούτους οἷς  ⸀δεδώκει τὸ ἀργύριον,  ἵνα  ⸀γνοῖ τί  ⸀διεπραγματεύσαντο.  "],"query":"042019015"},{"canonical":"Luke 19:16","passages":["παρεγένετο δὲ ὁ πρῶτος λέγων·  Κύριε,  ἡ μνᾶ σου  ⸂δέκα προσηργάσατο⸃  μνᾶς.  "],"query":"042019016"},{"canonical":"Luke 19:17","passages":["καὶ εἶπεν αὐτῷ·   ⸀Εὖγε,  ἀγαθὲ δοῦλε,  ὅτι ἐν ἐλαχίστῳ πιστὸς ἐγένου,  ἴσθι ἐξουσίαν ἔχων ἐπάνω δέκα πόλεων.  "],"query":"042019017"},{"canonical":"Luke 19:18","passages":["καὶ ἦλθεν ὁ δεύτερος λέγων·   ⸂Ἡ μνᾶ σου,  κύριε⸃,  ἐποίησεν πέντε μνᾶς.  "],"query":"042019018"},{"canonical":"Luke 19:19","passages":["εἶπεν δὲ καὶ τούτῳ·  Καὶ σὺ  ⸂ἐπάνω γίνου⸃  πέντε πόλεων.  "],"query":"042019019"},{"canonical":"Luke 19:20","passages":["καὶ  ⸀ὁ ἕτερος ἦλθεν λέγων·  Κύριε,  ἰδοὺ ἡ μνᾶ σου ἣν εἶχον ἀποκειμένην ἐν σουδαρίῳ·  "],"query":"042019020"},{"canonical":"Luke 19:21","passages":["ἐφοβούμην γάρ σε ὅτι ἄνθρωπος αὐστηρὸς εἶ,  αἴρεις ὃ οὐκ ἔθηκας καὶ θερίζεις ὃ οὐκ ἔσπειρας.  "],"query":"042019021"},{"canonical":"Luke 19:22","passages":[" ⸀λέγει αὐτῷ·  Ἐκ τοῦ στόματός σου κρίνω σε,  πονηρὲ δοῦλε·  ᾔδεις ὅτι ἐγὼ ἄνθρωπος αὐστηρός εἰμι,  αἴρων ὃ οὐκ ἔθηκα καὶ θερίζων ὃ οὐκ ἔσπειρα;  "],"query":"042019022"},{"canonical":"Luke 19:23","passages":["καὶ διὰ τί οὐκ ἔδωκάς  ⸂μου τὸ ἀργύριον⸃  ἐπὶ τράπεζαν;  κἀγὼ ἐλθὼν σὺν τόκῳ ἂν  ⸂αὐτὸ ἔπραξα⸃.  "],"query":"042019023"},{"canonical":"Luke 19:24","passages":["καὶ τοῖς παρεστῶσιν εἶπεν·  Ἄρατε ἀπ’ αὐτοῦ τὴν μνᾶν καὶ δότε τῷ τὰς δέκα μνᾶς ἔχοντι—  "],"query":"042019024"},{"canonical":"Luke 19:25","passages":["καὶ εἶπαν αὐτῷ·  Κύριε,  ἔχει δέκα μνᾶς—  "],"query":"042019025"},{"canonical":"Luke 19:26","passages":[" ⸀λέγω ὑμῖν ὅτι παντὶ τῷ ἔχοντι δοθήσεται,  ἀπὸ δὲ τοῦ μὴ ἔχοντος καὶ ὃ ἔχει  ⸀ἀρθήσεται.  "],"query":"042019026"},{"canonical":"Luke 19:27","passages":["πλὴν τοὺς ἐχθρούς μου  ⸀τούτους τοὺς μὴ θελήσαντάς με βασιλεῦσαι ἐπ’ αὐτοὺς ἀγάγετε ὧδε καὶ κατασφάξατε  ⸀αὐτοὺς ἔμπροσθέν μου.  "],"query":"042019027"},{"canonical":"Luke 19:28","passages":["Καὶ εἰπὼν ταῦτα ἐπορεύετο ἔμπροσθεν ἀναβαίνων εἰς Ἱεροσόλυμα.  "],"query":"042019028"},{"canonical":"Luke 19:29","passages":["Καὶ ἐγένετο ὡς ἤγγισεν εἰς Βηθφαγὴ καὶ Βηθανίαν πρὸς τὸ ὄρος τὸ καλούμενον Ἐλαιῶν,  ἀπέστειλεν δύο τῶν  ⸀μαθητῶν "],"query":"042019029"},{"canonical":"Luke 19:30","passages":[" ⸀λέγων·  Ὑπάγετε εἰς τὴν κατέναντι κώμην,  ἐν ᾗ εἰσπορευόμενοι εὑρήσετε πῶλον δεδεμένον,  ἐφ’ ὃν οὐδεὶς πώποτε ἀνθρώπων ἐκάθισεν,   ⸀καὶ λύσαντες αὐτὸν ἀγάγετε.  "],"query":"042019030"},{"canonical":"Luke 19:31","passages":["καὶ ἐάν τις ὑμᾶς ἐρωτᾷ·  Διὰ τί λύετε;  οὕτως  ⸀ἐρεῖτε ὅτι Ὁ κύριος αὐτοῦ χρείαν ἔχει.  "],"query":"042019031"},{"canonical":"Luke 19:32","passages":["ἀπελθόντες δὲ οἱ ἀπεσταλμένοι εὗρον καθὼς εἶπεν αὐτοῖς.  "],"query":"042019032"},{"canonical":"Luke 19:33","passages":["λυόντων δὲ αὐτῶν τὸν πῶλον εἶπαν οἱ κύριοι αὐτοῦ πρὸς αὐτούς·  Τί λύετε τὸν πῶλον;  "],"query":"042019033"},{"canonical":"Luke 19:34","passages":["οἱ δὲ εἶπαν  ⸀ὅτι Ὁ κύριος αὐτοῦ χρείαν ἔχει.  "],"query":"042019034"},{"canonical":"Luke 19:35","passages":["καὶ ἤγαγον αὐτὸν πρὸς τὸν Ἰησοῦν,  καὶ ἐπιρίψαντες  ⸀αὐτῶν τὰ ἱμάτια ἐπὶ τὸν πῶλον ἐπεβίβασαν τὸν Ἰησοῦν·  "],"query":"042019035"},{"canonical":"Luke 19:36","passages":["πορευομένου δὲ αὐτοῦ ὑπεστρώννυον τὰ ἱμάτια  ⸀ἑαυτῶν ἐν τῇ ὁδῷ.  "],"query":"042019036"},{"canonical":"Luke 19:37","passages":["ἐγγίζοντος δὲ αὐτοῦ ἤδη πρὸς τῇ καταβάσει τοῦ Ὄρους τῶν Ἐλαιῶν ἤρξαντο ἅπαν τὸ πλῆθος τῶν μαθητῶν χαίροντες αἰνεῖν τὸν θεὸν φωνῇ μεγάλῃ περὶ  ⸀πασῶν ὧν εἶδον δυνάμεων,  "],"query":"042019037"},{"canonical":"Luke 19:38","passages":["λέγοντες·  Εὐλογημένος ὁ ἐρχόμενος  ⸀βασιλεὺς ἐν ὀνόματι κυρίου·   ⸂ἐν οὐρανῷ εἰρήνη⸃  καὶ δόξα ἐν ὑψίστοις.  "],"query":"042019038"},{"canonical":"Luke 19:39","passages":["καί τινες τῶν Φαρισαίων ἀπὸ τοῦ ὄχλου εἶπαν πρὸς αὐτόν·  Διδάσκαλε,  ἐπιτίμησον τοῖς μαθηταῖς σου.  "],"query":"042019039"},{"canonical":"Luke 19:40","passages":["καὶ ἀποκριθεὶς  ⸀εἶπεν·  Λέγω ὑμῖν,   ⸀ὅτι ἐὰν οὗτοι  ⸀σιωπήσουσιν,  οἱ λίθοι  ⸀κράξουσιν.  "],"query":"042019040"},{"canonical":"Luke 19:41","passages":["Καὶ ὡς ἤγγισεν,  ἰδὼν τὴν πόλιν ἔκλαυσεν ἐπ’  ⸀αὐτήν,  "],"query":"042019041"},{"canonical":"Luke 19:42","passages":["λέγων ὅτι Εἰ ἔγνως  ⸂ἐν τῇ ἡμέρᾳ ταύτῃ καὶ σὺ⸃  τὰ πρὸς  ⸀εἰρήνην—  νῦν δὲ ἐκρύβη ἀπὸ ὀφθαλμῶν σου.  "],"query":"042019042"},{"canonical":"Luke 19:43","passages":["ὅτι ἥξουσιν ἡμέραι ἐπὶ σὲ καὶ  ⸀παρεμβαλοῦσιν οἱ ἐχθροί σου χάρακά σοι καὶ περικυκλώσουσίν σε καὶ συνέξουσίν σε πάντοθεν,  "],"query":"042019043"},{"canonical":"Luke 19:44","passages":["καὶ ἐδαφιοῦσίν σε καὶ τὰ τέκνα σου ἐν σοί,  καὶ οὐκ ἀφήσουσιν  ⸂λίθον ἐπὶ λίθον ἐν σοί⸃,  ἀνθ’ ὧν οὐκ ἔγνως τὸν καιρὸν τῆς ἐπισκοπῆς σου.  "],"query":"042019044"},{"canonical":"Luke 19:45","passages":["Καὶ εἰσελθὼν εἰς τὸ ἱερὸν ἤρξατο ἐκβάλλειν τοὺς  ⸀πωλοῦντας,  "],"query":"042019045"},{"canonical":"Luke 19:46","passages":["λέγων αὐτοῖς·  Γέγραπται·   ⸂Καὶ ἔσται⸃  ὁ οἶκός μου οἶκος  ⸀προσευχῆς,  ὑμεῖς δὲ αὐτὸν ἐποιήσατε σπήλαιον λῃστῶν.  "],"query":"042019046"},{"canonical":"Luke 19:47","passages":["Καὶ ἦν διδάσκων τὸ καθ’ ἡμέραν ἐν τῷ ἱερῷ·  οἱ δὲ ἀρχιερεῖς καὶ οἱ γραμματεῖς ἐζήτουν αὐτὸν ἀπολέσαι καὶ οἱ πρῶτοι τοῦ λαοῦ,  "],"query":"042019047"},{"canonical":"Luke 19:48","passages":["καὶ οὐχ  ⸀εὕρισκον τὸ τί ποιήσωσιν,  ὁ λαὸς γὰρ ἅπας ἐξεκρέματο αὐτοῦ ἀκούων.  "],"query":"042019048"}]}