{"query":"014015","verses":[{},{"canonical":"2 Chronicles 15:1","passages":["ועזריהו בן עודד היתה עליו רוח אלהים "],"query":"014015001"},{"canonical":"2 Chronicles 15:2","passages":["ויצא לפני אסא ויאמר לו שמעוני אסא וכל יהודה ובנימן יהוה עמכם בהיותכם עמו ואם תדרשהו ימצא לכם ואם תעזבהו יעזב אתכם  ס "],"query":"014015002"},{"canonical":"2 Chronicles 15:3","passages":["וימים רבים לישראל ללא אלהי אמת וללא כהן מורה וללא תורה "],"query":"014015003"},{"canonical":"2 Chronicles 15:4","passages":["וישב בצר לו על יהוה אלהי ישראל ויבקשהו וימצא להם "],"query":"014015004"},{"canonical":"2 Chronicles 15:5","passages":["ובעתים ההם אין שלום ליוצא ולבא כי מהומת רבות על כל יושבי הארצות "],"query":"014015005"},{"canonical":"2 Chronicles 15:6","passages":["וכתתו גוי בגוי ועיר בעיר כי אלהים הממם בכל צרה "],"query":"014015006"},{"canonical":"2 Chronicles 15:7","passages":["ואתם חזקו ואל ירפו ידיכם כי יש שכר לפעלתכם  ס "],"query":"014015007"},{"canonical":"2 Chronicles 15:8","passages":["וכשמע אסא הדברים האלה והנבואה עדד הנביא התחזק ויעבר השקוצים מכל ארץ יהודה ובנימן ומן הערים אשר לכד מהר אפרים ויחדש את מזבח יהוה אשר לפני אולם יהוה "],"query":"014015008"},{"canonical":"2 Chronicles 15:9","passages":["ויקבץ את כל יהודה ובנימן והגרים עמהם מאפרים ומנשה ומשמעון כי נפלו עליו מישראל לרב בראתם כי יהוה אלהיו עמו פ"],"query":"014015009"},{"canonical":"2 Chronicles 15:10","passages":["ויקבצו ירושל͏ם בחדש השלישי לשנת חמש עשרה למלכות אסא "],"query":"014015010"},{"canonical":"2 Chronicles 15:11","passages":["ויזבחו ליהוה ביום ההוא מן השלל הביאו בקר שבע מאות וצאן שבעת אלפים "],"query":"014015011"},{"canonical":"2 Chronicles 15:12","passages":["ויבאו בברית לדרוש את יהוה אלהי אבותיהם בכל לבבם ובכל נפשם "],"query":"014015012"},{"canonical":"2 Chronicles 15:13","passages":["וכל אשר לא ידרש ליהוה אלהי ישראל יומת למן קטן ועד גדול למאיש ועד אשה "],"query":"014015013"},{"canonical":"2 Chronicles 15:14","passages":["וישבעו ליהוה בקול גדול ובתרועה ובחצצרות ובשופרות "],"query":"014015014"},{"canonical":"2 Chronicles 15:15","passages":["וישמחו כל יהודה על השבועה כי בכל לבבם נשבעו ובכל רצונם בקשהו וימצא להם וינח יהוה להם מסביב "],"query":"014015015"},{"canonical":"2 Chronicles 15:16","passages":["וגם מעכה אם אסא המלך הסירה מגבירה אשר עשתה לאשרה מפלצת ויכרת אסא את מפלצתה וידק וישרף בנחל קדרון "],"query":"014015016"},{"canonical":"2 Chronicles 15:17","passages":["והבמות לא סרו מישראל רק לבב אסא היה שלם כל ימיו "],"query":"014015017"},{"canonical":"2 Chronicles 15:18","passages":["ויבא את קדשי אביו וקדשיו בית האלהים כסף וזהב וכלים "],"query":"014015018"},{"canonical":"2 Chronicles 15:19","passages":["ומלחמה לא היתה עד שנת שלשים וחמש למלכות אסא  ס "],"query":"014015019"}]}