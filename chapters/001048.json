{"query":"001048","verses":[{},{"canonical":"Genesis 48:1","passages":["ויהי אחרי הדברים האלה ויאמר ליוסף הנה אביך חלה ויקח את שני בניו עמו את מנשה ואת אפרים "],"query":"001048001"},{"canonical":"Genesis 48:2","passages":["ויגד ליעקב ויאמר הנה בנך יוסף בא אליך ויתחזק ישראל וישב על המטה "],"query":"001048002"},{"canonical":"Genesis 48:3","passages":["ויאמר יעקב אל יוסף אל שדי נראה אלי בלוז בארץ כנען ויברך אתי "],"query":"001048003"},{"canonical":"Genesis 48:4","passages":["ויאמר אלי הנני מפרך והרביתך ונתתיך לקהל עמים ונתתי את הארץ הזאת לזרעך אחריך אחזת עולם "],"query":"001048004"},{"canonical":"Genesis 48:5","passages":["ועתה שני בניך הנולדים לך בארץ מצרים עד באי אליך מצרימה לי הם אפרים ומנשה כראובן ושמעון יהיו לי "],"query":"001048005"},{"canonical":"Genesis 48:6","passages":["ומולדתך אשר הולדת אחריהם לך יהיו על שם אחיהם יקראו בנחלתם "],"query":"001048006"},{"canonical":"Genesis 48:7","passages":["ואני בבאי מפדן מתה עלי רחל בארץ כנען בדרך בעוד כברת ארץ לבא אפרתה ואקברה שם בדרך אפרת הוא בית לחם "],"query":"001048007"},{"canonical":"Genesis 48:8","passages":["וירא ישראל את בני יוסף ויאמר מי אלה "],"query":"001048008"},{"canonical":"Genesis 48:9","passages":["ויאמר יוסף אל אביו בני הם אשר נתן לי אלהים בזה ויאמר קחם נא אלי ואברכם "],"query":"001048009"},{"canonical":"Genesis 48:10","passages":["ועיני ישראל כבדו מזקן לא יוכל לראות ויגש אתם אליו וישק להם ויחבק להם "],"query":"001048010"},{"canonical":"Genesis 48:11","passages":["ויאמר ישראל אל יוסף ראה פניך לא פללתי והנה הראה אתי אלהים גם את זרעך "],"query":"001048011"},{"canonical":"Genesis 48:12","passages":["ויוצא יוסף אתם מעם ברכיו וישתחו לאפיו ארצה "],"query":"001048012"},{"canonical":"Genesis 48:13","passages":["ויקח יוסף את שניהם את אפרים בימינו משמאל ישראל ואת מנשה בשמאלו מימין ישראל ויגש אליו "],"query":"001048013"},{"canonical":"Genesis 48:14","passages":["וישלח ישראל את ימינו וישת על ראש אפרים והוא הצעיר ואת שמאלו על ראש מנשה שכל את ידיו כי מנשה הבכור "],"query":"001048014"},{"canonical":"Genesis 48:15","passages":["ויברך את יוסף ויאמר האלהים אשר התהלכו אבתי לפניו אברהם ויצחק האלהים הרעה אתי מעודי עד היום הזה "],"query":"001048015"},{"canonical":"Genesis 48:16","passages":["המלאך הגאל אתי מכל רע יברך את הנערים ויקרא בהם שמי ושם אבתי אברהם ויצחק וידגו לרב בקרב הארץ "],"query":"001048016"},{"canonical":"Genesis 48:17","passages":["וירא יוסף כי ישית אביו יד ימינו על ראש אפרים וירע בעיניו ויתמך יד אביו להסיר אתה מעל ראש אפרים על ראש מנשה "],"query":"001048017"},{"canonical":"Genesis 48:18","passages":["ויאמר יוסף אל אביו לא כן אבי כי זה הבכר שים ימינך על ראשו "],"query":"001048018"},{"canonical":"Genesis 48:19","passages":["וימאן אביו ויאמר ידעתי בני ידעתי גם הוא יהיה לעם וגם הוא יגדל ואולם אחיו הקטן יגדל ממנו וזרעו יהיה מלא הגוים "],"query":"001048019"},{"canonical":"Genesis 48:20","passages":["ויברכם ביום ההוא לאמור בך יברך ישראל לאמר ישמך אלהים כאפרים וכמנשה וישם את אפרים לפני מנשה "],"query":"001048020"},{"canonical":"Genesis 48:21","passages":["ויאמר ישראל אל יוסף הנה אנכי מת והיה אלהים עמכם והשיב אתכם אל ארץ אבתיכם "],"query":"001048021"},{"canonical":"Genesis 48:22","passages":["ואני נתתי לך שכם אחד על אחיך אשר לקחתי מיד האמרי בחרבי ובקשתי פ"],"query":"001048022"}]}