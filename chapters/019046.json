{"query":"019046","verses":[{},{"canonical":"Psalm 46:1","passages":["למנצח לבני קרח על עלמות שיר "],"query":"019046001"},{"canonical":"Psalm 46:2","passages":["אלהים לנו מחסה ועז עזרה בצרות נמצא מאד "],"query":"019046002"},{"canonical":"Psalm 46:3","passages":["על כן לא נירא בהמיר ארץ ובמוט הרים בלב ימים "],"query":"019046003"},{"canonical":"Psalm 46:4","passages":["יהמו יחמרו מימיו ירעשו הרים בגאותו סלה "],"query":"019046004"},{"canonical":"Psalm 46:5","passages":["נהר פלגיו ישמחו עיר אלהים קדש משכני עליון "],"query":"019046005"},{"canonical":"Psalm 46:6","passages":["אלהים בקרבה בל תמוט יעזרה אלהים לפנות בקר "],"query":"019046006"},{"canonical":"Psalm 46:7","passages":["המו גוים מטו ממלכות נתן בקולו תמוג ארץ "],"query":"019046007"},{"canonical":"Psalm 46:8","passages":["יהוה צבאות עמנו משגב לנו אלהי יעקב סלה "],"query":"019046008"},{"canonical":"Psalm 46:9","passages":["לכו חזו מפעלות יהוה אשר שם שמות בארץ "],"query":"019046009"},{"canonical":"Psalm 46:10","passages":["משבית מלחמות עד קצה הארץ קשת ישבר וקצץ חנית עגלות ישרף באש "],"query":"019046010"},{"canonical":"Psalm 46:11","passages":["הרפו ודעו כי אנכי אלהים ארום בגוים ארום בארץ "],"query":"019046011"},{"canonical":"Psalm 46:12","passages":["יהוה צבאות עמנו משגב לנו אלהי יעקב סלה "],"query":"019046012"}]}