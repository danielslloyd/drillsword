{"query":"066012","verses":[{},{"canonical":"Revelation 12:1","passages":["Καὶ σημεῖον μέγα ὤφθη ἐν τῷ οὐρανῷ,  γυνὴ περιβεβλημένη τὸν ἥλιον,  καὶ ἡ σελήνη ὑποκάτω τῶν ποδῶν αὐτῆς,  καὶ ἐπὶ τῆς κεφαλῆς αὐτῆς στέφανος ἀστέρων δώδεκα,  "],"query":"066012001"},{"canonical":"Revelation 12:2","passages":["καὶ ἐν γαστρὶ ἔχουσα·   ⸂καὶ κράζει⸃  ὠδίνουσα καὶ βασανιζομένη τεκεῖν.  "],"query":"066012002"},{"canonical":"Revelation 12:3","passages":["καὶ ὤφθη ἄλλο σημεῖον ἐν τῷ οὐρανῷ,  καὶ ἰδοὺ δράκων  ⸂μέγας πυρρός⸃,  ἔχων κεφαλὰς ἑπτὰ καὶ κέρατα δέκα καὶ ἐπὶ τὰς κεφαλὰς αὐτοῦ ἑπτὰ διαδήματα,  "],"query":"066012003"},{"canonical":"Revelation 12:4","passages":["καὶ ἡ οὐρὰ αὐτοῦ σύρει τὸ τρίτον τῶν ἀστέρων τοῦ οὐρανοῦ,  καὶ ἔβαλεν αὐτοὺς εἰς τὴν γῆν.  καὶ ὁ δράκων ἕστηκεν ἐνώπιον τῆς γυναικὸς τῆς μελλούσης τεκεῖν,  ἵνα ὅταν τέκῃ τὸ τέκνον αὐτῆς καταφάγῃ.  "],"query":"066012004"},{"canonical":"Revelation 12:5","passages":["καὶ ἔτεκεν υἱόν,   ⸀ἄρσεν,  ὃς μέλλει ποιμαίνειν πάντα τὰ ἔθνη ἐν ῥάβδῳ σιδηρᾷ·  καὶ ἡρπάσθη τὸ τέκνον αὐτῆς πρὸς τὸν θεὸν καὶ πρὸς τὸν θρόνον αὐτοῦ.  "],"query":"066012005"},{"canonical":"Revelation 12:6","passages":["καὶ ἡ γυνὴ ἔφυγεν εἰς τὴν ἔρημον,  ὅπου ἔχει ἐκεῖ τόπον ἡτοιμασμένον  ⸀ἀπὸ τοῦ θεοῦ,  ἵνα ἐκεῖ  ⸀τρέφωσιν αὐτὴν ἡμέρας χιλίας διακοσίας ἑξήκοντα.  "],"query":"066012006"},{"canonical":"Revelation 12:7","passages":["Καὶ ἐγένετο πόλεμος ἐν τῷ οὐρανῷ,  ὁ Μιχαὴλ καὶ οἱ ἄγγελοι αὐτοῦ  ⸀τοῦ πολεμῆσαι μετὰ τοῦ δράκοντος.  καὶ ὁ δράκων ἐπολέμησεν καὶ οἱ ἄγγελοι αὐτοῦ,  "],"query":"066012007"},{"canonical":"Revelation 12:8","passages":["καὶ οὐκ  ⸀ἴσχυσεν,  οὐδὲ τόπος εὑρέθη  ⸀αὐτῶν ἔτι ἐν τῷ οὐρανῷ.  "],"query":"066012008"},{"canonical":"Revelation 12:9","passages":["καὶ ἐβλήθη ὁ δράκων ὁ μέγας,  ὁ ὄφις ὁ ἀρχαῖος,  ὁ καλούμενος Διάβολος καὶ  ⸀ὁ Σατανᾶς,  ὁ πλανῶν τὴν οἰκουμένην ὅλην—  ἐβλήθη εἰς τὴν γῆν,  καὶ οἱ ἄγγελοι αὐτοῦ μετ’ αὐτοῦ ἐβλήθησαν.  "],"query":"066012009"},{"canonical":"Revelation 12:10","passages":["Καὶ ἤκουσα φωνὴν μεγάλην ἐν τῷ οὐρανῷ λέγουσαν·  Ἄρτι ἐγένετο ἡ σωτηρία καὶ ἡ δύναμις καὶ ἡ βασιλεία τοῦ θεοῦ ἡμῶν καὶ ἡ ἐξουσία τοῦ χριστοῦ αὐτοῦ,  ὅτι ἐβλήθη ὁ  ⸀κατήγωρ τῶν ἀδελφῶν ἡμῶν,  ὁ κατηγορῶν  ⸀αὐτοὺς ἐνώπιον τοῦ θεοῦ ἡμῶν ἡμέρας καὶ νυκτός.  "],"query":"066012010"},{"canonical":"Revelation 12:11","passages":["καὶ αὐτοὶ ἐνίκησαν αὐτὸν διὰ τὸ αἷμα τοῦ ἀρνίου καὶ διὰ τὸν λόγον τῆς μαρτυρίας αὐτῶν,  καὶ οὐκ ἠγάπησαν τὴν ψυχὴν αὐτῶν ἄχρι θανάτου·  "],"query":"066012011"},{"canonical":"Revelation 12:12","passages":["διὰ τοῦτο εὐφραίνεσθε,   ⸀οἱ οὐρανοὶ καὶ οἱ ἐν αὐτοῖς σκηνοῦντες.  οὐαὶ  ⸂τὴν γῆν καὶ τὴν θάλασσαν⸃,  ὅτι κατέβη ὁ διάβολος πρὸς ὑμᾶς,  ἔχων θυμὸν μέγαν,  εἰδὼς ὅτι ὀλίγον καιρὸν ἔχει.  "],"query":"066012012"},{"canonical":"Revelation 12:13","passages":["Καὶ ὅτε εἶδεν ὁ δράκων ὅτι ἐβλήθη εἰς τὴν γῆν,  ἐδίωξεν τὴν γυναῖκα ἥτις ἔτεκεν τὸν ἄρσενα.  "],"query":"066012013"},{"canonical":"Revelation 12:14","passages":["καὶ ἐδόθησαν τῇ γυναικὶ  ⸀αἱ δύο πτέρυγες τοῦ ἀετοῦ τοῦ μεγάλου,  ἵνα πέτηται εἰς τὴν ἔρημον εἰς τὸν τόπον αὐτῆς,   ⸂ὅπου τρέφεται⸃  ἐκεῖ καιρὸν καὶ καιροὺς καὶ ἥμισυ καιροῦ ἀπὸ προσώπου τοῦ ὄφεως.  "],"query":"066012014"},{"canonical":"Revelation 12:15","passages":["καὶ ἔβαλεν ὁ ὄφις ἐκ τοῦ στόματος αὐτοῦ ὀπίσω τῆς γυναικὸς ὕδωρ ὡς ποταμόν,  ἵνα αὐτὴν ποταμοφόρητον ποιήσῃ.  "],"query":"066012015"},{"canonical":"Revelation 12:16","passages":["καὶ ἐβοήθησεν ἡ γῆ τῇ γυναικί,  καὶ ἤνοιξεν ἡ γῆ τὸ στόμα αὐτῆς καὶ κατέπιεν τὸν ποταμὸν ὃν ἔβαλεν ὁ δράκων ἐκ τοῦ στόματος αὐτοῦ·  "],"query":"066012016"},{"canonical":"Revelation 12:17","passages":["καὶ ὠργίσθη ὁ δράκων ἐπὶ τῇ γυναικί,  καὶ ἀπῆλθεν ποιῆσαι πόλεμον μετὰ τῶν λοιπῶν τοῦ σπέρματος αὐτῆς,  τῶν τηρούντων τὰς ἐντολὰς τοῦ θεοῦ καὶ ἐχόντων τὴν μαρτυρίαν Ἰησοῦ·  "],"query":"066012017"},{"canonical":"Revelation 12:18","passages":["καὶ  ⸀ἐστάθη ἐπὶ τὴν ἄμμον τῆς θαλάσσης.  "],"query":"066012018"}]}