{"query":"005025","verses":[{},{"canonical":"Deuteronomy 25:1","passages":["כי יהיה ריב בין אנשים ונגשו אל המשפט ושפטום והצדיקו את הצדיק והרשיעו את הרשע "],"query":"005025001"},{"canonical":"Deuteronomy 25:2","passages":["והיה אם בן הכות הרשע והפילו השפט והכהו לפניו כדי רשעתו במספר "],"query":"005025002"},{"canonical":"Deuteronomy 25:3","passages":["ארבעים יכנו לא יסיף פן יסיף להכתו על אלה מכה רבה ונקלה אחיך לעיניך  ס "],"query":"005025003"},{"canonical":"Deuteronomy 25:4","passages":["לא תחסם שור בדישו  ס "],"query":"005025004"},{"canonical":"Deuteronomy 25:5","passages":["כי ישבו אחים יחדו ומת אחד מהם ובן אין לו לא תהיה אשת המת החוצה לאיש זר יבמה יבא עליה ולקחה לו לאשה ויבמה "],"query":"005025005"},{"canonical":"Deuteronomy 25:6","passages":["והיה הבכור אשר תלד יקום על שם אחיו המת ולא ימחה שמו מישראל "],"query":"005025006"},{"canonical":"Deuteronomy 25:7","passages":["ואם לא יחפץ האיש לקחת את יבמתו ועלתה יבמתו השערה אל הזקנים ואמרה מאין יבמי להקים לאחיו שם בישראל לא אבה יבמי "],"query":"005025007"},{"canonical":"Deuteronomy 25:8","passages":["וקראו לו זקני עירו ודברו אליו ועמד ואמר לא חפצתי לקחתה "],"query":"005025008"},{"canonical":"Deuteronomy 25:9","passages":["ונגשה יבמתו אליו לעיני הזקנים וחלצה נעלו מעל רגלו וירקה בפניו וענתה ואמרה ככה יעשה לאיש אשר לא יבנה את בית אחיו "],"query":"005025009"},{"canonical":"Deuteronomy 25:10","passages":["ונקרא שמו בישראל בית חלוץ הנעל  ס "],"query":"005025010"},{"canonical":"Deuteronomy 25:11","passages":["כי ינצו אנשים יחדו איש ואחיו וק͏רבה אשת האחד להציל את אישה מיד מכהו ושלחה ידה והחזיקה במבשיו "],"query":"005025011"},{"canonical":"Deuteronomy 25:12","passages":["וקצתה את כפה לא תחוס עינך  ס "],"query":"005025012"},{"canonical":"Deuteronomy 25:13","passages":["לא יהיה לך בכיסך אבן ואבן גדולה וקטנה  ס "],"query":"005025013"},{"canonical":"Deuteronomy 25:14","passages":["לא יהיה לך בביתך איפה ואיפה גדולה וקטנה "],"query":"005025014"},{"canonical":"Deuteronomy 25:15","passages":["אבן שלמה וצדק יהיה לך איפה שלמה וצדק יהיה לך למען יאריכו ימיך על ה͏אדמה אשר יהוה אלהיך נתן לך "],"query":"005025015"},{"canonical":"Deuteronomy 25:16","passages":["כי תועבת יהוה אלהיך כל עשה אלה כל עשה עול פ"],"query":"005025016"},{"canonical":"Deuteronomy 25:17","passages":["זכור את אשר עשה לך עמלק בדרך בצאתכם ממצרים "],"query":"005025017"},{"canonical":"Deuteronomy 25:18","passages":["אשר קרך בדרך ויזנב בך כל הנחשלים אחריך ואתה עיף ויגע ולא ירא אלהים "],"query":"005025018"},{"canonical":"Deuteronomy 25:19","passages":["והיה בהניח יהוה אלהיך לך מכל איביך מסביב בארץ אשר יהוה אלהיך נתן לך נחלה לרשתה תמחה את זכר עמלק מתחת השמים לא תשכח פ"],"query":"005025019"}]}