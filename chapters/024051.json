{"query":"024051","verses":[{},{"canonical":"Jeremiah 51:1","passages":["כה אמר יהוה הנני מעיר על בבל ואל ישבי לב קמי רוח משחית "],"query":"024051001"},{"canonical":"Jeremiah 51:2","passages":["ושלחתי לבבל זרים וזרוה ויבקקו את ארצה כי היו עליה מסביב ביום רעה "],"query":"024051002"},{"canonical":"Jeremiah 51:3","passages":["אל ידרך ידרך הדרך קשתו ואל יתעל בסרינו ואל תחמלו אל בחריה החרימו כל צבאה "],"query":"024051003"},{"canonical":"Jeremiah 51:4","passages":["ונפלו חללים בארץ כשדים ומדקרים בחוצותיה "],"query":"024051004"},{"canonical":"Jeremiah 51:5","passages":["כי לא אלמן ישראל ויהודה מאלהיו מיהוה צבאות כי ארצם מלאה אשם מקדוש ישראל "],"query":"024051005"},{"canonical":"Jeremiah 51:6","passages":["נסו מתוך בבל ומלטו איש נפשו אל תדמו בעונה כי עת נקמה היא ליהוה גמול הוא משלם לה "],"query":"024051006"},{"canonical":"Jeremiah 51:7","passages":["כוס זהב בבל ביד יהוה משכרת כל הארץ מיינה שתו גוים על כן יתהללו גוים "],"query":"024051007"},{"canonical":"Jeremiah 51:8","passages":["פתאם נפלה בבל ותשבר הילילו עליה קחו צרי למכאובה אולי תרפא "],"query":"024051008"},{"canonical":"Jeremiah 51:9","passages":["רפינו את בבל ולא נרפתה עזבוה ונלך איש לארצו כי נגע אל השמים משפטה ונשא עד שחקים "],"query":"024051009"},{"canonical":"Jeremiah 51:10","passages":["הוציא יהוה את צדקתינו באו ונספרה בציון את מעשה יהוה אלהינו "],"query":"024051010"},{"canonical":"Jeremiah 51:11","passages":["הברו החצים מלאו השלטים העיר יהוה את רוח מלכי מדי כי על בבל מזמתו להשחיתה כי נקמת יהוה היא נקמת היכלו "],"query":"024051011"},{"canonical":"Jeremiah 51:12","passages":["אל חומת בבל שאו נס החזיקו המשמר הקימו שמרים הכינו הארבים כי גם זמם יהוה גם עשה את אשר דבר אל ישבי בבל "],"query":"024051012"},{"canonical":"Jeremiah 51:13","passages":["שכנת על מים רבים רבת אוצרת בא קצך אמת בצעך "],"query":"024051013"},{"canonical":"Jeremiah 51:14","passages":["נשבע יהוה צבאות בנפשו כי אם מלאתיך אדם כילק וענו עליך הידד  ס "],"query":"024051014"},{"canonical":"Jeremiah 51:15","passages":["עשה ארץ בכחו מכין תבל בחכמתו ובתבונתו נטה שמים "],"query":"024051015"},{"canonical":"Jeremiah 51:16","passages":["לקול תתו המון מים בשמים ויעל נשאים מקצה ארץ ברקים למטר עשה ויצא רוח מאצרתיו "],"query":"024051016"},{"canonical":"Jeremiah 51:17","passages":["נבער כל אדם מדעת הביש כל צרף מפסל כי שקר נסכו ולא רוח בם "],"query":"024051017"},{"canonical":"Jeremiah 51:18","passages":["הבל המה מעשה תעתעים בעת פקדתם יאבדו "],"query":"024051018"},{"canonical":"Jeremiah 51:19","passages":["לא כאלה חלק יעקוב כי יוצר הכל הוא ושבט נחלתו יהוה צבאות שמו  ס "],"query":"024051019"},{"canonical":"Jeremiah 51:20","passages":["מפץ אתה לי כלי מלחמה ונפצתי בך גוים והשחתי בך ממלכות "],"query":"024051020"},{"canonical":"Jeremiah 51:21","passages":["ונפצתי בך סוס ורכבו ונפצתי בך רכב ורכבו "],"query":"024051021"},{"canonical":"Jeremiah 51:22","passages":["ונפצתי בך איש ואשה ונפצתי בך זקן ונער ונפצתי בך בחור ובתולה "],"query":"024051022"},{"canonical":"Jeremiah 51:23","passages":["ונפצתי בך רעה ועדרו ונפצתי בך אכר וצמדו ונפצתי בך פחות וסגנים "],"query":"024051023"},{"canonical":"Jeremiah 51:24","passages":["ושלמתי לבבל ולכל יושבי כשדים את כל רעתם אשר עשו בציון לעיניכם נאם יהוה  ס "],"query":"024051024"},{"canonical":"Jeremiah 51:25","passages":["הנני אליך הר המשחית נאם יהוה המשחית את כל הארץ ונטיתי את ידי עליך וגלגלתיך מן הסלעים ונתתיך להר שרפה "],"query":"024051025"},{"canonical":"Jeremiah 51:26","passages":["ולא יקחו ממך אבן לפנה ואבן למוסדות כי שממות עולם תהיה נאם יהוה "],"query":"024051026"},{"canonical":"Jeremiah 51:27","passages":["שאו נס בארץ תקעו שופר בגוים קדשו עליה גוים השמיעו עליה ממלכות אררט מני ואשכנז פקדו עליה טפסר העלו סוס כילק סמר "],"query":"024051027"},{"canonical":"Jeremiah 51:28","passages":["קדשו עליה גוים את מלכי מדי את פחותיה ואת כל סגניה ואת כל ארץ ממשלתו "],"query":"024051028"},{"canonical":"Jeremiah 51:29","passages":["ותרעש הארץ ותחל כי קמה על בבל מחשבות יהוה לשום את ארץ בבל לשמה מאין יושב "],"query":"024051029"},{"canonical":"Jeremiah 51:30","passages":["חדלו גבורי בבל להלחם ישבו במצדות נשתה גבורתם היו לנשים הציתו משכנתיה נשברו בריחיה "],"query":"024051030"},{"canonical":"Jeremiah 51:31","passages":["רץ לקראת רץ ירוץ ומגיד לקראת מגיד להגיד למלך בבל כי נלכדה עירו מקצה "],"query":"024051031"},{"canonical":"Jeremiah 51:32","passages":["והמעברות נתפשו ואת האגמים שרפו באש ואנשי המלחמה נבהלו  ס "],"query":"024051032"},{"canonical":"Jeremiah 51:33","passages":["כי כה אמר יהוה צבאות אלהי ישראל בת בבל כגרן עת הדריכה עוד מעט ובאה עת הקציר לה "],"query":"024051033"},{"canonical":"Jeremiah 51:34","passages":["הדיחני "],"query":"024051034"},{"canonical":"Jeremiah 51:35","passages":["חמסי ושארי על בבל תאמר ישבת ציון ודמי אל ישבי כשדים תאמר ירושל͏ם  ס "],"query":"024051035"},{"canonical":"Jeremiah 51:36","passages":["לכן כה אמר יהוה הנני רב את ריבך ונקמתי את נקמתך והחרבתי את ימה והבשתי את מקורה "],"query":"024051036"},{"canonical":"Jeremiah 51:37","passages":["והיתה בבל לגלים מעון תנים שמה ושרקה מאין יושב "],"query":"024051037"},{"canonical":"Jeremiah 51:38","passages":["יחדו ככפרים ישאגו נערו כגורי אריות "],"query":"024051038"},{"canonical":"Jeremiah 51:39","passages":["בחמם אשית את משתיהם והשכרתים למען יעלזו וישנו שנת עולם ולא יקיצו נאם יהוה "],"query":"024051039"},{"canonical":"Jeremiah 51:40","passages":["אורידם ככרים לטבוח כאילים עם עתודים "],"query":"024051040"},{"canonical":"Jeremiah 51:41","passages":["איך נלכדה ששך ותתפש תהלת כל הארץ איך היתה לשמה בבל בגוים "],"query":"024051041"},{"canonical":"Jeremiah 51:42","passages":["עלה על בבל הים בהמון גליו נכסתה "],"query":"024051042"},{"canonical":"Jeremiah 51:43","passages":["היו עריה לשמה ארץ ציה וערבה ארץ לא ישב בהן כל איש ולא יעבר בהן בן אדם "],"query":"024051043"},{"canonical":"Jeremiah 51:44","passages":["ופקדתי על בל בבבל והצאתי את בלעו מפיו ולא ינהרו אליו עוד גוים גם חומת בבל נפלה "],"query":"024051044"},{"canonical":"Jeremiah 51:45","passages":["צאו מתוכה עמי ומלטו איש את נפשו מחרון אף יהוה "],"query":"024051045"},{"canonical":"Jeremiah 51:46","passages":["ופן ירך לבבכם ותיראו בשמועה הנשמעת בארץ ובא בשנה השמועה ואחריו בשנה השמועה וחמס בארץ ומשל על משל "],"query":"024051046"},{"canonical":"Jeremiah 51:47","passages":["לכן הנה ימים באים ופקדתי על פסילי בבל וכל ארצה תבוש וכל חלליה יפלו בתוכה "],"query":"024051047"},{"canonical":"Jeremiah 51:48","passages":["ורננו על בבל שמים וארץ וכל אשר בהם כי מצפון יבוא לה השודדים נאם יהוה "],"query":"024051048"},{"canonical":"Jeremiah 51:49","passages":["גם בבל לנפל חללי ישראל גם לבבל נפלו חללי כל הארץ "],"query":"024051049"},{"canonical":"Jeremiah 51:50","passages":["פלטים מחרב הלכו אל תעמדו זכרו מרחוק את יהוה וירושל͏ם תעלה על לבבכם "],"query":"024051050"},{"canonical":"Jeremiah 51:51","passages":["בשנו כי שמענו חרפה כסתה כלמה פנינו כי באו זרים על מקדשי בית יהוה  ס "],"query":"024051051"},{"canonical":"Jeremiah 51:52","passages":["לכן הנה ימים באים נאם יהוה ופקדתי על פסיליה ובכל ארצה יאנק חלל "],"query":"024051052"},{"canonical":"Jeremiah 51:53","passages":["כי תעלה בבל השמים וכי תבצר מרום עזה מאתי יבאו שדדים לה נאם יהוה  ס "],"query":"024051053"},{"canonical":"Jeremiah 51:54","passages":["קול זעקה מבבל ושבר גדול מארץ כשדים "],"query":"024051054"},{"canonical":"Jeremiah 51:55","passages":["כי שדד יהוה את בבל ואבד ממנה קול גדול והמו גליהם כמים רבים נתן שאון קולם "],"query":"024051055"},{"canonical":"Jeremiah 51:56","passages":["כי בא עליה על בבל שודד ונלכדו גבוריה חתתה קשתותם כי אל גמלות יהוה שלם ישלם "],"query":"024051056"},{"canonical":"Jeremiah 51:57","passages":["והשכרתי שריה וחכמיה פחותיה וסגניה וגבוריה וישנו שנת עולם ולא יקיצו נאם המלך יהוה צבאות שמו  ס "],"query":"024051057"},{"canonical":"Jeremiah 51:58","passages":["כה אמר יהוה צבאות חמות בבל הרחבה ערער תתערער ושעריה הגבהים באש יצתו ויגעו עמים בדי ריק ולאמים בדי אש ויעפו  ס "],"query":"024051058"},{"canonical":"Jeremiah 51:59","passages":["הדבר אשר צוה ירמיהו הנביא את שריה בן נריה בן מחסיה בלכתו את צדקיהו מלך יהודה בבל בשנת הרבעית למלכו ושריה שר מנוחה "],"query":"024051059"},{"canonical":"Jeremiah 51:60","passages":["ויכתב ירמיהו את כל הרעה אשר תבוא אל בבל אל ספר אחד את כל הדברים האלה הכתבים אל בבל "],"query":"024051060"},{"canonical":"Jeremiah 51:61","passages":["ויאמר ירמיהו אל שריה כבאך בבל וראית וקראת את כל הדברים האלה "],"query":"024051061"},{"canonical":"Jeremiah 51:62","passages":["ואמרת יהוה אתה דברת אל המקום הזה להכריתו לבלתי היות בו יושב למאדם ועד בהמה כי שממות עולם תהיה "],"query":"024051062"},{"canonical":"Jeremiah 51:63","passages":["והיה ככלתך לקרא את הספר הזה תקשר עליו אבן והשלכתו אל תוך פרת "],"query":"024051063"},{"canonical":"Jeremiah 51:64","passages":["ואמרת ככה תשקע בבל ולא תקום מפני הרעה אשר אנכי מביא עליה ויעפו עד הנה דברי ירמיהו  ס "],"query":"024051064"}]}