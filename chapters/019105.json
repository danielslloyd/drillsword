{"query":"019105","verses":[{},{"canonical":"Psalm 105:1","passages":["הודו ליהוה קראו בשמו הודיעו בעמים עלילותיו "],"query":"019105001"},{"canonical":"Psalm 105:2","passages":["שירו לו זמרו לו שיחו בכל נפלאותיו "],"query":"019105002"},{"canonical":"Psalm 105:3","passages":["התהללו בשם קדשו ישמח לב מבקשי יהוה "],"query":"019105003"},{"canonical":"Psalm 105:4","passages":["דרשו יהוה ועזו בקשו פניו תמיד "],"query":"019105004"},{"canonical":"Psalm 105:5","passages":["זכרו נפלאותיו אשר עשה מפתיו ומשפטי פיו "],"query":"019105005"},{"canonical":"Psalm 105:6","passages":["זרע אברהם עבדו בני יעקב בחיריו "],"query":"019105006"},{"canonical":"Psalm 105:7","passages":["הוא יהוה אלהינו בכל הארץ משפטיו "],"query":"019105007"},{"canonical":"Psalm 105:8","passages":["זכר לעולם בריתו דבר צוה לאלף דור "],"query":"019105008"},{"canonical":"Psalm 105:9","passages":["אשר כרת את אברהם ושבועתו לישחק "],"query":"019105009"},{"canonical":"Psalm 105:10","passages":["ויעמידה ליעקב לחק לישראל ברית עולם "],"query":"019105010"},{"canonical":"Psalm 105:11","passages":["לאמר לך אתן את ארץ כנען חבל נחלתכם "],"query":"019105011"},{"canonical":"Psalm 105:12","passages":["בהיותם מתי מספר כמעט וגרים בה "],"query":"019105012"},{"canonical":"Psalm 105:13","passages":["ויתהלכו מגוי אל גוי מממלכה אל עם אחר "],"query":"019105013"},{"canonical":"Psalm 105:14","passages":["לא הניח אדם לעשקם ויוכח עליהם מלכים "],"query":"019105014"},{"canonical":"Psalm 105:15","passages":["אל תגעו במשיחי ולנביאי אל תרעו "],"query":"019105015"},{"canonical":"Psalm 105:16","passages":["ויקרא רעב על הארץ כל מטה לחם שבר "],"query":"019105016"},{"canonical":"Psalm 105:17","passages":["שלח לפניהם איש לעבד נמכר יוסף "],"query":"019105017"},{"canonical":"Psalm 105:18","passages":["ענו בכבל רגלו ברזל באה נפשו "],"query":"019105018"},{"canonical":"Psalm 105:19","passages":["עד עת בא דברו אמרת יהוה צרפתהו "],"query":"019105019"},{"canonical":"Psalm 105:20","passages":["שלח מלך ויתירהו משל עמים ויפתחהו "],"query":"019105020"},{"canonical":"Psalm 105:21","passages":["שמו אדון לביתו ומשל בכל קנינו "],"query":"019105021"},{"canonical":"Psalm 105:22","passages":["לאסר שריו בנפשו וזקניו יחכם "],"query":"019105022"},{"canonical":"Psalm 105:23","passages":["ויבא ישראל מצרים ויעקב גר בארץ חם "],"query":"019105023"},{"canonical":"Psalm 105:24","passages":["ויפר את עמו מאד ויעצמהו מצריו "],"query":"019105024"},{"canonical":"Psalm 105:25","passages":["הפך לבם לשנא עמו להתנכל בעבדיו "],"query":"019105025"},{"canonical":"Psalm 105:26","passages":["שלח משה עבדו אהרן אשר בחר בו "],"query":"019105026"},{"canonical":"Psalm 105:27","passages":["שמו בם דברי אתותיו ומפתים בארץ חם "],"query":"019105027"},{"canonical":"Psalm 105:28","passages":["שלח חשך ויחשך ולא מרו את דברו "],"query":"019105028"},{"canonical":"Psalm 105:29","passages":["הפך את מימיהם לדם וימת את דגתם "],"query":"019105029"},{"canonical":"Psalm 105:30","passages":["שרץ ארצם צפרדעים בחדרי מלכיהם "],"query":"019105030"},{"canonical":"Psalm 105:31","passages":["אמר ויבא ערב כנים בכל גבולם "],"query":"019105031"},{"canonical":"Psalm 105:32","passages":["נתן גשמיהם ברד אש להבות בארצם "],"query":"019105032"},{"canonical":"Psalm 105:33","passages":["ויך גפנם ותאנתם וישבר עץ גבולם "],"query":"019105033"},{"canonical":"Psalm 105:34","passages":["אמר ויבא ארבה וילק ואין מספר "],"query":"019105034"},{"canonical":"Psalm 105:35","passages":["ויאכל כל עשב בארצם ויאכל פרי אדמתם "],"query":"019105035"},{"canonical":"Psalm 105:36","passages":["ויך כל בכור בארצם ראשית לכל אונם "],"query":"019105036"},{"canonical":"Psalm 105:37","passages":["ויוציאם בכסף וזהב ואין בשבטיו כושל "],"query":"019105037"},{"canonical":"Psalm 105:38","passages":["שמח מצרים בצאתם כי נפל פחדם עליהם "],"query":"019105038"},{"canonical":"Psalm 105:39","passages":["פרש ענן למסך ואש להאיר לילה "],"query":"019105039"},{"canonical":"Psalm 105:40","passages":["שאל ויבא שלו ולחם שמים ישביעם "],"query":"019105040"},{"canonical":"Psalm 105:41","passages":["פתח צור ויזובו מים הלכו בציות נהר "],"query":"019105041"},{"canonical":"Psalm 105:42","passages":["כי זכר את דבר קדשו את אברהם עבדו "],"query":"019105042"},{"canonical":"Psalm 105:43","passages":["ויוצא עמו בששון ברנה את בחיריו "],"query":"019105043"},{"canonical":"Psalm 105:44","passages":["ויתן להם ארצות גוים ועמל לאמים יירשו "],"query":"019105044"},{"canonical":"Psalm 105:45","passages":["בעבור ישמרו חקיו ותורתיו ינצרו הללו יה "],"query":"019105045"}]}