{"query":"020020","verses":[{},{"canonical":"Proverbs 20:1","passages":["לץ היין המה שכר וכל שגה בו לא יחכם "],"query":"020020001"},{"canonical":"Proverbs 20:2","passages":["נהם ככפיר אימת מלך מתעברו חוטא נפשו "],"query":"020020002"},{"canonical":"Proverbs 20:3","passages":["כבוד לאיש שבת מריב וכל אויל יתגלע "],"query":"020020003"},{"canonical":"Proverbs 20:4","passages":["מחרף עצל לא יחרש ושאל בקציר ואין "],"query":"020020004"},{"canonical":"Proverbs 20:5","passages":["מים עמקים עצה בלב איש ואיש תבונה ידלנה "],"query":"020020005"},{"canonical":"Proverbs 20:6","passages":["רב אדם יקרא איש חסדו ואיש אמונים מי ימצא "],"query":"020020006"},{"canonical":"Proverbs 20:7","passages":["מתהלך בתמו צדיק אשרי בניו אחריו "],"query":"020020007"},{"canonical":"Proverbs 20:8","passages":["מלך יושב על כסא דין מזרה בעיניו כל רע "],"query":"020020008"},{"canonical":"Proverbs 20:9","passages":["מי יאמר זכיתי לבי טהרתי מחטאתי "],"query":"020020009"},{"canonical":"Proverbs 20:10","passages":["אבן ואבן איפה ואיפה תועבת יהוה גם שניהם "],"query":"020020010"},{"canonical":"Proverbs 20:11","passages":["גם במעלליו יתנכר נער אם זך ואם ישר פעלו "],"query":"020020011"},{"canonical":"Proverbs 20:12","passages":["אזן שמעת ועין ראה יהוה עשה גם שניהם "],"query":"020020012"},{"canonical":"Proverbs 20:13","passages":["אל תאהב שנה פן תורש פקח עיניך שבע לחם "],"query":"020020013"},{"canonical":"Proverbs 20:14","passages":["רע רע יאמר הקונה ואזל לו אז יתהלל "],"query":"020020014"},{"canonical":"Proverbs 20:15","passages":["יש זהב ורב פנינים וכלי יקר שפתי דעת "],"query":"020020015"},{"canonical":"Proverbs 20:16","passages":["לקח בגדו כי ערב זר ובעד נכריה חבלהו "],"query":"020020016"},{"canonical":"Proverbs 20:17","passages":["ערב לאיש לחם שקר ואחר ימלא פיהו חצץ "],"query":"020020017"},{"canonical":"Proverbs 20:18","passages":["מחשבות בעצה תכון ובתחבלות עשה מלחמה "],"query":"020020018"},{"canonical":"Proverbs 20:19","passages":["גולה סוד הולך רכיל ולפתה שפתיו לא תתערב "],"query":"020020019"},{"canonical":"Proverbs 20:20","passages":["מקלל אביו ואמו ידעך נרו באשון חשך "],"query":"020020020"},{"canonical":"Proverbs 20:21","passages":["נחלה מבהלת בראשנה ואחריתה לא תברך "],"query":"020020021"},{"canonical":"Proverbs 20:22","passages":["אל תאמר אשלמה רע קוה ליהוה וישע לך "],"query":"020020022"},{"canonical":"Proverbs 20:23","passages":["תועבת יהוה אבן ואבן ומאזני מרמה לא טוב "],"query":"020020023"},{"canonical":"Proverbs 20:24","passages":["מיהוה מצעדי גבר ואדם מה יבין דרכו "],"query":"020020024"},{"canonical":"Proverbs 20:25","passages":["מוקש אדם ילע קדש ואחר נדרים לבקר "],"query":"020020025"},{"canonical":"Proverbs 20:26","passages":["מזרה רשעים מלך חכם וישב עליהם אופן "],"query":"020020026"},{"canonical":"Proverbs 20:27","passages":["נר יהוה נשמת אדם חפש כל חדרי בטן "],"query":"020020027"},{"canonical":"Proverbs 20:28","passages":["חסד ואמת יצרו מלך וסעד בחסד כסאו "],"query":"020020028"},{"canonical":"Proverbs 20:29","passages":["תפארת בחורים כחם והדר זקנים שיבה "],"query":"020020029"},{"canonical":"Proverbs 20:30","passages":["חברות פצע תמרוק ברע ומכות חדרי בטן "],"query":"020020030"}]}