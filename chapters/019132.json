{"query":"019132","verses":[{},{"canonical":"Psalm 132:1","passages":["שיר המעלות זכור יהוה לדוד את כל ענותו "],"query":"019132001"},{"canonical":"Psalm 132:2","passages":["אשר נשבע ליהוה נדר לאביר יעקב "],"query":"019132002"},{"canonical":"Psalm 132:3","passages":["אם אבא באהל ביתי אם אעלה על ערש יצועי "],"query":"019132003"},{"canonical":"Psalm 132:4","passages":["אם אתן שנת לעיני לעפעפי תנומה "],"query":"019132004"},{"canonical":"Psalm 132:5","passages":["עד אמצא מקום ליהוה משכנות לאביר יעקב "],"query":"019132005"},{"canonical":"Psalm 132:6","passages":["הנה שמענוה באפרתה מצאנוה בשדי יער "],"query":"019132006"},{"canonical":"Psalm 132:7","passages":["נבואה למשכנותיו נשתחוה להדם רגליו "],"query":"019132007"},{"canonical":"Psalm 132:8","passages":["קומה יהוה למנוחתך אתה וארון עזך "],"query":"019132008"},{"canonical":"Psalm 132:9","passages":["כהניך ילבשו צדק וחסידיך ירננו "],"query":"019132009"},{"canonical":"Psalm 132:10","passages":["בעבור דוד עבדך אל תשב פני משיחך "],"query":"019132010"},{"canonical":"Psalm 132:11","passages":["נשבע יהוה לדוד אמת לא ישוב ממנה מפרי בטנך אשית לכסא לך "],"query":"019132011"},{"canonical":"Psalm 132:12","passages":["אם ישמרו בניך בריתי ועדתי זו אלמדם גם בניהם עדי עד ישבו לכסא לך "],"query":"019132012"},{"canonical":"Psalm 132:13","passages":["כי בחר יהוה בציון אוה למושב לו "],"query":"019132013"},{"canonical":"Psalm 132:14","passages":["זאת מנוחתי עדי עד פה אשב כי אותיה "],"query":"019132014"},{"canonical":"Psalm 132:15","passages":["צידה ברך אברך אביוניה אשביע לחם "],"query":"019132015"},{"canonical":"Psalm 132:16","passages":["וכהניה אלביש ישע וחסידיה רנן ירננו "],"query":"019132016"},{"canonical":"Psalm 132:17","passages":["שם אצמיח קרן לדוד ערכתי נר למשיחי "],"query":"019132017"},{"canonical":"Psalm 132:18","passages":["אויביו אלביש בשת ועליו יציץ נזרו "],"query":"019132018"}]}