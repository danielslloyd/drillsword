{"query":"040025","verses":[{},{"canonical":"Matthew 25:1","passages":["Τότε ὁμοιωθήσεται ἡ βασιλεία τῶν οὐρανῶν δέκα παρθένοις,  αἵτινες λαβοῦσαι τὰς λαμπάδας  ⸀ἑαυτῶν ἐξῆλθον εἰς  ⸀ὑπάντησιν τοῦ νυμφίου.  "],"query":"040025001"},{"canonical":"Matthew 25:2","passages":["πέντε δὲ  ⸂ἐξ αὐτῶν ἦσαν⸃   ⸂μωραὶ καὶ πέντε φρόνιμοι⸃.  "],"query":"040025002"},{"canonical":"Matthew 25:3","passages":[" ⸂αἱ γὰρ⸃  μωραὶ λαβοῦσαι τὰς λαμπάδας αὐτῶν οὐκ ἔλαβον μεθ’ ἑαυτῶν ἔλαιον·  "],"query":"040025003"},{"canonical":"Matthew 25:4","passages":["αἱ δὲ φρόνιμοι ἔλαβον ἔλαιον ἐν τοῖς  ⸀ἀγγείοις μετὰ τῶν λαμπάδων  ⸀ἑαυτῶν.  "],"query":"040025004"},{"canonical":"Matthew 25:5","passages":["χρονίζοντος δὲ τοῦ νυμφίου ἐνύσταξαν πᾶσαι καὶ ἐκάθευδον.  "],"query":"040025005"},{"canonical":"Matthew 25:6","passages":["μέσης δὲ νυκτὸς κραυγὴ γέγονεν·  Ἰδοὺ ὁ  ⸀νυμφίος,  ἐξέρχεσθε εἰς ἀπάντησιν  ⸀αὐτοῦ.  "],"query":"040025006"},{"canonical":"Matthew 25:7","passages":["τότε ἠγέρθησαν πᾶσαι αἱ παρθένοι ἐκεῖναι καὶ ἐκόσμησαν τὰς λαμπάδας  ⸀ἑαυτῶν.  "],"query":"040025007"},{"canonical":"Matthew 25:8","passages":["αἱ δὲ μωραὶ ταῖς φρονίμοις εἶπαν·  Δότε ἡμῖν ἐκ τοῦ ἐλαίου ὑμῶν,  ὅτι αἱ λαμπάδες ἡμῶν σβέννυνται.  "],"query":"040025008"},{"canonical":"Matthew 25:9","passages":["ἀπεκρίθησαν δὲ αἱ φρόνιμοι λέγουσαι·  Μήποτε  ⸂οὐ μὴ⸃  ἀρκέσῃ ἡμῖν καὶ ὑμῖν·   ⸀πορεύεσθε μᾶλλον πρὸς τοὺς πωλοῦντας καὶ ἀγοράσατε ἑαυταῖς.  "],"query":"040025009"},{"canonical":"Matthew 25:10","passages":["ἀπερχομένων δὲ αὐτῶν ἀγοράσαι ἦλθεν ὁ νυμφίος,  καὶ αἱ ἕτοιμοι εἰσῆλθον μετ’ αὐτοῦ εἰς τοὺς γάμους,  καὶ ἐκλείσθη ἡ θύρα.  "],"query":"040025010"},{"canonical":"Matthew 25:11","passages":["ὕστερον δὲ ἔρχονται καὶ αἱ λοιπαὶ παρθένοι λέγουσαι·  Κύριε κύριε,  ἄνοιξον ἡμῖν·  "],"query":"040025011"},{"canonical":"Matthew 25:12","passages":["ὁ δὲ ἀποκριθεὶς εἶπεν·  Ἀμὴν λέγω ὑμῖν,  οὐκ οἶδα ὑμᾶς.  "],"query":"040025012"},{"canonical":"Matthew 25:13","passages":["γρηγορεῖτε οὖν,  ὅτι οὐκ οἴδατε τὴν ἡμέραν οὐδὲ τὴν  ⸀ὥραν.  "],"query":"040025013"},{"canonical":"Matthew 25:14","passages":["Ὥσπερ γὰρ ἄνθρωπος ἀποδημῶν ἐκάλεσεν τοὺς ἰδίους δούλους καὶ παρέδωκεν αὐτοῖς τὰ ὑπάρχοντα αὐτοῦ,  "],"query":"040025014"},{"canonical":"Matthew 25:15","passages":["καὶ ᾧ μὲν ἔδωκεν πέντε τάλαντα ᾧ δὲ δύο ᾧ δὲ ἕν,  ἑκάστῳ κατὰ τὴν ἰδίαν δύναμιν,  καὶ ἀπεδήμησεν.  εὐθέως "],"query":"040025015"},{"canonical":"Matthew 25:16","passages":[" ⸀πορευθεὶς ὁ τὰ πέντε τάλαντα λαβὼν ἠργάσατο ἐν αὐτοῖς καὶ  ⸀ἐκέρδησεν ἄλλα  ⸀πέντε·  "],"query":"040025016"},{"canonical":"Matthew 25:17","passages":[" ⸀ὡσαύτως ὁ τὰ δύο  ⸀ἐκέρδησεν ἄλλα δύο·  "],"query":"040025017"},{"canonical":"Matthew 25:18","passages":["ὁ δὲ τὸ ἓν λαβὼν ἀπελθὼν ὤρυξεν  ⸀γῆν καὶ  ⸀ἔκρυψεν τὸ ἀργύριον τοῦ κυρίου αὐτοῦ.  "],"query":"040025018"},{"canonical":"Matthew 25:19","passages":["μετὰ δὲ  ⸂πολὺν χρόνον⸃  ἔρχεται ὁ κύριος τῶν δούλων ἐκείνων καὶ συναίρει  ⸂λόγον μετ’ αὐτῶν⸃  "],"query":"040025019"},{"canonical":"Matthew 25:20","passages":["καὶ προσελθὼν ὁ τὰ πέντε τάλαντα λαβὼν προσήνεγκεν ἄλλα πέντε τάλαντα λέγων·  Κύριε,  πέντε τάλαντά μοι παρέδωκας·  ἴδε ἄλλα πέντε τάλαντα  ⸀ἐκέρδησα.  "],"query":"040025020"},{"canonical":"Matthew 25:21","passages":[" ⸀ἔφη αὐτῷ ὁ κύριος αὐτοῦ·  Εὖ,  δοῦλε ἀγαθὲ καὶ πιστέ,  ἐπὶ ὀλίγα ἦς πιστός,  ἐπὶ πολλῶν σε καταστήσω·  εἴσελθε εἰς τὴν χαρὰν τοῦ κυρίου σου.  "],"query":"040025021"},{"canonical":"Matthew 25:22","passages":["προσελθὼν  ⸀δὲ καὶ ὁ τὰ δύο  ⸀τάλαντα εἶπεν·  Κύριε,  δύο τάλαντά μοι παρέδωκας·  ἴδε ἄλλα δύο τάλαντα  ⸀ἐκέρδησα.  "],"query":"040025022"},{"canonical":"Matthew 25:23","passages":["ἔφη αὐτῷ ὁ κύριος αὐτοῦ·  Εὖ,  δοῦλε ἀγαθὲ καὶ πιστέ,  ἐπὶ ὀλίγα ἦς πιστός,  ἐπὶ πολλῶν σε καταστήσω·  εἴσελθε εἰς τὴν χαρὰν τοῦ κυρίου σου.  "],"query":"040025023"},{"canonical":"Matthew 25:24","passages":["προσελθὼν δὲ καὶ ὁ τὸ ἓν τάλαντον εἰληφὼς εἶπεν·  Κύριε,  ἔγνων σε ὅτι σκληρὸς εἶ ἄνθρωπος,  θερίζων ὅπου οὐκ ἔσπειρας καὶ συνάγων ὅθεν οὐ διεσκόρπισας·  "],"query":"040025024"},{"canonical":"Matthew 25:25","passages":["καὶ φοβηθεὶς ἀπελθὼν ἔκρυψα τὸ τάλαντόν σου ἐν τῇ γῇ·  ἴδε ἔχεις τὸ σόν.  "],"query":"040025025"},{"canonical":"Matthew 25:26","passages":["ἀποκριθεὶς δὲ ὁ κύριος αὐτοῦ εἶπεν αὐτῷ·  Πονηρὲ δοῦλε καὶ ὀκνηρέ,  ᾔδεις ὅτι θερίζω ὅπου οὐκ ἔσπειρα καὶ συνάγω ὅθεν οὐ διεσκόρπισα;  "],"query":"040025026"},{"canonical":"Matthew 25:27","passages":["ἔδει  ⸂σε οὖν⸃  βαλεῖν  ⸂τὰ ἀργύριά⸃  μου τοῖς τραπεζίταις,  καὶ ἐλθὼν ἐγὼ ἐκομισάμην ἂν τὸ ἐμὸν σὺν τόκῳ.  "],"query":"040025027"},{"canonical":"Matthew 25:28","passages":["ἄρατε οὖν ἀπ’ αὐτοῦ τὸ τάλαντον καὶ δότε τῷ ἔχοντι τὰ δέκα τάλαντα·  "],"query":"040025028"},{"canonical":"Matthew 25:29","passages":["τῷ γὰρ ἔχοντι παντὶ δοθήσεται καὶ περισσευθήσεται·   ⸂τοῦ δὲ⸃  μὴ ἔχοντος καὶ ὃ ἔχει ἀρθήσεται ἀπ’ αὐτοῦ.  "],"query":"040025029"},{"canonical":"Matthew 25:30","passages":["καὶ τὸν ἀχρεῖον δοῦλον ἐκβάλετε εἰς τὸ σκότος τὸ ἐξώτερον·  ἐκεῖ ἔσται ὁ κλαυθμὸς καὶ ὁ βρυγμὸς τῶν ὀδόντων.  "],"query":"040025030"},{"canonical":"Matthew 25:31","passages":["Ὅταν δὲ ἔλθῃ ὁ υἱὸς τοῦ ἀνθρώπου ἐν τῇ δόξῃ αὐτοῦ καὶ πάντες  ⸀οἱ ἄγγελοι μετ’ αὐτοῦ,  τότε καθίσει ἐπὶ θρόνου δόξης αὐτοῦ·  "],"query":"040025031"},{"canonical":"Matthew 25:32","passages":["καὶ  ⸀συναχθήσονται ἔμπροσθεν αὐτοῦ πάντα τὰ ἔθνη,  καὶ ἀφορίσει αὐτοὺς ἀπ’ ἀλλήλων,  ὥσπερ ὁ ποιμὴν ἀφορίζει τὰ πρόβατα ἀπὸ τῶν ἐρίφων,  "],"query":"040025032"},{"canonical":"Matthew 25:33","passages":["καὶ στήσει τὰ μὲν πρόβατα ἐκ δεξιῶν αὐτοῦ τὰ δὲ ἐρίφια ἐξ εὐωνύμων.  "],"query":"040025033"},{"canonical":"Matthew 25:34","passages":["τότε ἐρεῖ ὁ βασιλεὺς τοῖς ἐκ δεξιῶν αὐτοῦ·  Δεῦτε,  οἱ εὐλογημένοι τοῦ πατρός μου,  κληρονομήσατε τὴν ἡτοιμασμένην ὑμῖν βασιλείαν ἀπὸ καταβολῆς κόσμου.  "],"query":"040025034"},{"canonical":"Matthew 25:35","passages":["ἐπείνασα γὰρ καὶ ἐδώκατέ μοι φαγεῖν,  ἐδίψησα καὶ ἐποτίσατέ με,  ξένος ἤμην καὶ συνηγάγετέ με,  "],"query":"040025035"},{"canonical":"Matthew 25:36","passages":["γυμνὸς καὶ περιεβάλετέ με,  ἠσθένησα καὶ ἐπεσκέψασθέ με,  ἐν φυλακῇ ἤμην καὶ ἤλθατε πρός με.  "],"query":"040025036"},{"canonical":"Matthew 25:37","passages":["τότε ἀποκριθήσονται αὐτῷ οἱ δίκαιοι λέγοντες·  Κύριε,  πότε σε εἴδομεν πεινῶντα καὶ ἐθρέψαμεν,  ἢ διψῶντα καὶ ἐποτίσαμεν;  "],"query":"040025037"},{"canonical":"Matthew 25:38","passages":["πότε δέ σε εἴδομεν ξένον καὶ συνηγάγομεν,  ἢ γυμνὸν καὶ περιεβάλομεν;  "],"query":"040025038"},{"canonical":"Matthew 25:39","passages":["πότε δέ σε εἴδομεν  ⸀ἀσθενοῦντα ἢ ἐν φυλακῇ καὶ ἤλθομεν πρός σε;  "],"query":"040025039"},{"canonical":"Matthew 25:40","passages":["καὶ ἀποκριθεὶς ὁ βασιλεὺς ἐρεῖ αὐτοῖς·  Ἀμὴν λέγω ὑμῖν,  ἐφ’ ὅσον ἐποιήσατε ἑνὶ τούτων τῶν ἀδελφῶν μου τῶν ἐλαχίστων,  ἐμοὶ ἐποιήσατε.  "],"query":"040025040"},{"canonical":"Matthew 25:41","passages":["τότε ἐρεῖ καὶ τοῖς ἐξ εὐωνύμων·  Πορεύεσθε ἀπ’ ἐμοῦ  ⸀οἱ κατηραμένοι εἰς τὸ πῦρ τὸ αἰώνιον τὸ ἡτοιμασμένον τῷ διαβόλῳ καὶ τοῖς ἀγγέλοις αὐτοῦ.  "],"query":"040025041"},{"canonical":"Matthew 25:42","passages":["ἐπείνασα γὰρ καὶ οὐκ ἐδώκατέ μοι φαγεῖν,   ⸀ἐδίψησα καὶ οὐκ ἐποτίσατέ με,  "],"query":"040025042"},{"canonical":"Matthew 25:43","passages":["ξένος ἤμην καὶ οὐ συνηγάγετέ με,  γυμνὸς καὶ οὐ περιεβάλετέ με,  ἀσθενὴς καὶ ἐν φυλακῇ καὶ οὐκ ἐπεσκέψασθέ με.  "],"query":"040025043"},{"canonical":"Matthew 25:44","passages":["τότε ἀποκριθήσονται καὶ αὐτοὶ λέγοντες·  Κύριε,  πότε σε εἴδομεν πεινῶντα ἢ διψῶντα ἢ ξένον ἢ γυμνὸν ἢ ἀσθενῆ ἢ ἐν φυλακῇ καὶ οὐ διηκονήσαμέν σοι;  "],"query":"040025044"},{"canonical":"Matthew 25:45","passages":["τότε ἀποκριθήσεται αὐτοῖς λέγων·  Ἀμὴν λέγω ὑμῖν,  ἐφ’ ὅσον οὐκ ἐποιήσατε ἑνὶ τούτων τῶν ἐλαχίστων,  οὐδὲ ἐμοὶ ἐποιήσατε.  "],"query":"040025045"},{"canonical":"Matthew 25:46","passages":["καὶ ἀπελεύσονται οὗτοι εἰς κόλασιν αἰώνιον,  οἱ δὲ δίκαιοι εἰς ζωὴν αἰώνιον.  "],"query":"040025046"}]}