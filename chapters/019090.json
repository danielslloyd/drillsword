{"query":"019090","verses":[{},{"canonical":"Psalm 90:1","passages":["תפלה למשה איש האלהים אדני מעון אתה היית לנו בדר ודר "],"query":"019090001"},{"canonical":"Psalm 90:2","passages":["בטרם הרים ילדו ותחולל ארץ ותבל ומעולם עד עולם אתה אל "],"query":"019090002"},{"canonical":"Psalm 90:3","passages":["תשב אנוש עד דכא ותאמר שובו בני אדם "],"query":"019090003"},{"canonical":"Psalm 90:4","passages":["כי אלף שנים בעיניך כיום אתמול כי יעבר ואשמורה בלילה "],"query":"019090004"},{"canonical":"Psalm 90:5","passages":["זרמתם שנה יהיו בבקר כחציר יחלף "],"query":"019090005"},{"canonical":"Psalm 90:6","passages":["בבקר יציץ וחלף לערב ימולל ויבש "],"query":"019090006"},{"canonical":"Psalm 90:7","passages":["כי כלינו באפך ובחמתך נבהלנו "],"query":"019090007"},{"canonical":"Psalm 90:8","passages":["שתה עונתינו לנגדך עלמנו למאור פניך "],"query":"019090008"},{"canonical":"Psalm 90:9","passages":["כי כל ימינו פנו בעברתך כלינו שנינו כמו הגה "],"query":"019090009"},{"canonical":"Psalm 90:10","passages":["ימי שנותינו בהם שבעים שנה ואם בגבורת שמונים שנה ורהבם עמל ואון כי גז חיש ונעפה "],"query":"019090010"},{"canonical":"Psalm 90:11","passages":["מי יודע עז אפך וכיראתך עברתך "],"query":"019090011"},{"canonical":"Psalm 90:12","passages":["למנות ימינו כן הודע ונבא לבב חכמה "],"query":"019090012"},{"canonical":"Psalm 90:13","passages":["שובה יהוה עד מתי והנחם על עבדיך "],"query":"019090013"},{"canonical":"Psalm 90:14","passages":["שבענו בבקר חסדך ונרננה ונשמחה בכל ימינו "],"query":"019090014"},{"canonical":"Psalm 90:15","passages":["שמחנו כימות עניתנו שנות ראינו רעה "],"query":"019090015"},{"canonical":"Psalm 90:16","passages":["יראה אל עבדיך פעלך והדרך על בניהם "],"query":"019090016"},{"canonical":"Psalm 90:17","passages":["ויהי נעם אדני אלהינו עלינו ומעשה ידינו כוננה עלינו ומעשה ידינו כוננהו "],"query":"019090017"}]}