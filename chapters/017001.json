{"query":"017001","verses":[{},{"canonical":"Esther 1:1","passages":["ויהי בימי אחשורוש הוא אחשורוש המלך מהדו ועד כוש שבע ועשרים ומאה מדינה "],"query":"017001001"},{"canonical":"Esther 1:2","passages":["בימים ההם כשבת המלך אחשורוש על כסא מלכותו אשר בשושן הבירה "],"query":"017001002"},{"canonical":"Esther 1:3","passages":["בשנת שלוש למלכו עשה משתה לכל שריו ועבדיו חיל פרס ומדי הפרתמים ושרי המדינות לפניו "],"query":"017001003"},{"canonical":"Esther 1:4","passages":["בהראתו את עשר כבוד מלכותו ואת יקר תפארת גדולתו ימים רבים שמונים ומאת יום "],"query":"017001004"},{"canonical":"Esther 1:5","passages":["ובמלואת הימים האלה עשה המלך לכל העם הנמצאים בשושן הבירה למגדול ועד קטן משתה שבעת ימים בחצר גנת ביתן המלך "],"query":"017001005"},{"canonical":"Esther 1:6","passages":["חור כרפס ותכלת אחוז בחבלי בוץ וארגמן על גלילי כסף ועמודי שש מטות זהב וכסף על רצפת בהט ושש ודר וסחרת "],"query":"017001006"},{"canonical":"Esther 1:7","passages":["והשקות בכלי זהב וכלים מכלים שונים ויין מלכות רב כיד המלך "],"query":"017001007"},{"canonical":"Esther 1:8","passages":["והשתיה כדת אין אנס כי כן יסד המלך על כל רב ביתו לעשות כרצון איש ואיש "],"query":"017001008"},{"canonical":"Esther 1:9","passages":["גם ושתי המלכה עשתה משתה נשים בית המלכות אשר למלך אחשורוש  ס "],"query":"017001009"},{"canonical":"Esther 1:10","passages":["ביום השביעי כטוב לב המלך ביין אמר למהומן בזתא חרבונא בגתא ואבגתא זתר וכרכס שבעת הסריסים המשרתים את פני המלך אחשורוש "],"query":"017001010"},{"canonical":"Esther 1:11","passages":["להביא את ושתי המלכה לפני המלך בכתר מלכות להראות העמים והשרים את יפיה כי טובת מראה היא "],"query":"017001011"},{"canonical":"Esther 1:12","passages":["ותמאן המלכה ושתי לבוא בדבר המלך אשר ביד הסריסים ויקצף המלך מאד וחמתו בערה בו "],"query":"017001012"},{"canonical":"Esther 1:13","passages":["ויאמר המלך לחכמים ידעי ה͏עתים כי כן דבר המלך לפני כל ידעי דת ודין "],"query":"017001013"},{"canonical":"Esther 1:14","passages":["והקרב אליו כרשנא שתר אדמתא תרשיש מרס מרסנא ממוכן שבעת שרי פרס ומדי ראי פני המלך הישבים ראשנה במלכות "],"query":"017001014"},{"canonical":"Esther 1:15","passages":["כדת מה לעשות במלכה ושתי על אשר לא עשתה את מאמר המלך אחשורוש ביד הסריסים  ס "],"query":"017001015"},{"canonical":"Esther 1:16","passages":["ויאמר ממוכן לפני המלך והשרים לא על המלך לבדו עותה ושתי המלכה כי על כל השרים ועל כל העמים אשר בכל מדינות המלך אחשורוש "],"query":"017001016"},{"canonical":"Esther 1:17","passages":["כי יצא דבר המלכה על כל הנשים להבזות בעליהן בעיניהן באמרם המלך אחשורוש אמר להביא את ושתי המלכה לפניו ולא באה "],"query":"017001017"},{"canonical":"Esther 1:18","passages":["והיום הזה תאמרנה שרות פרס ומדי אשר שמעו את דבר המלכה לכל שרי המלך וכדי בזיון וקצף "],"query":"017001018"},{"canonical":"Esther 1:19","passages":["אם על המלך טוב יצא דבר מלכות מלפניו ויכתב בדתי פרס ומדי ולא יעבור אשר לא תבוא ושתי לפני המלך אחשורוש ומלכותה יתן המלך לרעותה הטובה ממנה "],"query":"017001019"},{"canonical":"Esther 1:20","passages":["ונשמע פתגם המלך אשר יעשה בכל מלכותו כי רבה היא וכל הנשים יתנו יקר לבעליהן למגדול ועד קטן "],"query":"017001020"},{"canonical":"Esther 1:21","passages":["וייטב הדבר בעיני המלך והשרים ויעש המלך כדבר ממוכן "],"query":"017001021"},{"canonical":"Esther 1:22","passages":["וישלח ספרים אל כל מדינות המלך אל מדינה ומדינה ככתבה ואל עם ועם כלשונו להיות כל איש שרר בביתו ומדבר כלשון עמו פ"],"query":"017001022"}]}