{"query":"066021","verses":[{},{"canonical":"Revelation 21:1","passages":["Καὶ εἶδον οὐρανὸν καινὸν καὶ γῆν καινήν·  ὁ γὰρ πρῶτος οὐρανὸς καὶ ἡ πρώτη γῆ ἀπῆλθαν,  καὶ ἡ θάλασσα οὐκ ἔστιν ἔτι.  "],"query":"066021001"},{"canonical":"Revelation 21:2","passages":["καὶ τὴν πόλιν τὴν ἁγίαν Ἰερουσαλὴμ καινὴν εἶδον καταβαίνουσαν ἐκ τοῦ οὐρανοῦ ἀπὸ τοῦ θεοῦ,  ἡτοιμασμένην ὡς νύμφην κεκοσμημένην τῷ ἀνδρὶ αὐτῆς.  "],"query":"066021002"},{"canonical":"Revelation 21:3","passages":["καὶ ἤκουσα φωνῆς μεγάλης ἐκ τοῦ  ⸀θρόνου λεγούσης·  Ἰδοὺ ἡ σκηνὴ τοῦ θεοῦ μετὰ τῶν ἀνθρώπων,  καὶ σκηνώσει μετ’ αὐτῶν,  καὶ αὐτοὶ  ⸀λαοὶ αὐτοῦ ἔσονται,  καὶ αὐτὸς ὁ θεὸς  ⸂μετ’ αὐτῶν ἔσται⸃,  "],"query":"066021003"},{"canonical":"Revelation 21:4","passages":["καὶ ἐξαλείψει πᾶν δάκρυον  ⸀ἐκ τῶν ὀφθαλμῶν αὐτῶν,  καὶ ὁ θάνατος οὐκ ἔσται ἔτι·  οὔτε πένθος οὔτε κραυγὴ οὔτε πόνος οὐκ ἔσται  ⸀ἔτι.  τὰ πρῶτα ἀπῆλθαν.  "],"query":"066021004"},{"canonical":"Revelation 21:5","passages":["Καὶ εἶπεν ὁ καθήμενος ἐπὶ τῷ θρόνῳ·  Ἰδοὺ  ⸂καινὰ ποιῶ πάντα⸃.  καὶ  ⸀λέγει·  Γράψον,  ὅτι οὗτοι οἱ λόγοι  ⸂πιστοὶ καὶ ἀληθινοί⸃  εἰσιν.  "],"query":"066021005"},{"canonical":"Revelation 21:6","passages":["καὶ εἶπέν μοι·   ⸂Γέγοναν.  ἐγὼ⸃  τὸ Ἄλφα καὶ τὸ Ὦ,  ἡ ἀρχὴ καὶ τὸ τέλος.  ἐγὼ τῷ διψῶντι δώσω ἐκ τῆς πηγῆς τοῦ ὕδατος τῆς ζωῆς δωρεάν.  "],"query":"066021006"},{"canonical":"Revelation 21:7","passages":["ὁ νικῶν κληρονομήσει ταῦτα,  καὶ ἔσομαι αὐτῷ θεὸς καὶ αὐτὸς ἔσται μοι υἱός.  "],"query":"066021007"},{"canonical":"Revelation 21:8","passages":["τοῖς δὲ δειλοῖς καὶ  ⸀ἀπίστοις καὶ ἐβδελυγμένοις καὶ φονεῦσι καὶ πόρνοις καὶ φαρμάκοις καὶ εἰδωλολάτραις καὶ πᾶσι τοῖς ψευδέσιν τὸ μέρος αὐτῶν ἐν τῇ λίμνῃ τῇ καιομένῃ πυρὶ καὶ θείῳ,  ὅ ἐστιν ὁ θάνατος ὁ δεύτερος.  "],"query":"066021008"},{"canonical":"Revelation 21:9","passages":["Καὶ ἦλθεν εἷς ἐκ τῶν ἑπτὰ ἀγγέλων τῶν ἐχόντων τὰς ἑπτὰ φιάλας,   ⸂τῶν γεμόντων⸃  τῶν ἑπτὰ πληγῶν τῶν ἐσχάτων,  καὶ ἐλάλησεν μετ’ ἐμοῦ λέγων·  Δεῦρο,  δείξω σοι τὴν  ⸂νύμφην τὴν γυναῖκα⸃  τοῦ ἀρνίου.  "],"query":"066021009"},{"canonical":"Revelation 21:10","passages":["καὶ ἀπήνεγκέν με ἐν πνεύματι ἐπὶ ὄρος μέγα καὶ ὑψηλόν,  καὶ ἔδειξέν μοι τὴν  ⸀πόλιν τὴν ἁγίαν Ἰερουσαλὴμ καταβαίνουσαν ἐκ τοῦ οὐρανοῦ ἀπὸ τοῦ θεοῦ,  "],"query":"066021010"},{"canonical":"Revelation 21:11","passages":["ἔχουσαν τὴν δόξαν τοῦ θεοῦ·  ὁ φωστὴρ αὐτῆς ὅμοιος λίθῳ τιμιωτάτῳ,  ὡς λίθῳ ἰάσπιδι κρυσταλλίζοντι·  "],"query":"066021011"},{"canonical":"Revelation 21:12","passages":["ἔχουσα τεῖχος μέγα καὶ ὑψηλόν,  ἔχουσα πυλῶνας δώδεκα,  καὶ ἐπὶ  ⸂τοῖς πυλῶσιν⸃  ἀγγέλους δώδεκα,  καὶ ὀνόματα ἐπιγεγραμμένα ἅ  ⸀ἐστιν τῶν δώδεκα  ⸀φυλῶν υἱῶν Ἰσραήλ·  "],"query":"066021012"},{"canonical":"Revelation 21:13","passages":["ἀπὸ  ⸀ἀνατολῆς πυλῶνες τρεῖς,  καὶ ἀπὸ βορρᾶ πυλῶνες τρεῖς,  καὶ ἀπὸ νότου πυλῶνες τρεῖς,  καὶ ἀπὸ δυσμῶν πυλῶνες τρεῖς·  "],"query":"066021013"},{"canonical":"Revelation 21:14","passages":["καὶ τὸ τεῖχος τῆς πόλεως  ⸀ἔχων θεμελίους δώδεκα,  καὶ ἐπ’ αὐτῶν δώδεκα ὀνόματα τῶν δώδεκα ἀποστόλων τοῦ ἀρνίου.  "],"query":"066021014"},{"canonical":"Revelation 21:15","passages":["Καὶ ὁ λαλῶν μετ’ ἐμοῦ εἶχεν μέτρον κάλαμον χρυσοῦν,  ἵνα μετρήσῃ τὴν πόλιν καὶ τοὺς πυλῶνας αὐτῆς καὶ τὸ τεῖχος αὐτῆς.  "],"query":"066021015"},{"canonical":"Revelation 21:16","passages":["καὶ ἡ πόλις τετράγωνος κεῖται,  καὶ τὸ μῆκος αὐτῆς  ⸀ὅσον τὸ πλάτος.  καὶ ἐμέτρησεν τὴν πόλιν τῷ καλάμῳ ἐπὶ  ⸀σταδίους δώδεκα  ⸀χιλιάδων·  τὸ μῆκος καὶ τὸ πλάτος καὶ τὸ ὕψος αὐτῆς ἴσα ἐστίν.  "],"query":"066021016"},{"canonical":"Revelation 21:17","passages":["καὶ ἐμέτρησεν τὸ τεῖχος αὐτῆς ἑκατὸν τεσσεράκοντα τεσσάρων πηχῶν,  μέτρον ἀνθρώπου,  ὅ ἐστιν ἀγγέλου.  "],"query":"066021017"},{"canonical":"Revelation 21:18","passages":[" ⸀καὶ ἡ ἐνδώμησις τοῦ τείχους αὐτῆς ἴασπις,  καὶ ἡ πόλις χρυσίον καθαρὸν ὅμοιον ὑάλῳ καθαρῷ·  "],"query":"066021018"},{"canonical":"Revelation 21:19","passages":[" ⸀οἱ θεμέλιοι τοῦ τείχους τῆς πόλεως παντὶ λίθῳ τιμίῳ κεκοσμημένοι·  ὁ θεμέλιος ὁ πρῶτος ἴασπις,  ὁ δεύτερος σάπφιρος,  ὁ τρίτος χαλκηδών,  ὁ τέταρτος σμάραγδος,  "],"query":"066021019"},{"canonical":"Revelation 21:20","passages":["ὁ πέμπτος σαρδόνυξ,  ὁ ἕκτος σάρδιον,  ὁ ἕβδομος χρυσόλιθος,  ὁ ὄγδοος βήρυλλος,  ὁ ἔνατος τοπάζιον,  ὁ δέκατος χρυσόπρασος,  ὁ ἑνδέκατος ὑάκινθος,  ὁ δωδέκατος ἀμέθυστος·  "],"query":"066021020"},{"canonical":"Revelation 21:21","passages":["καὶ οἱ δώδεκα πυλῶνες δώδεκα μαργαρῖται,  ἀνὰ εἷς ἕκαστος τῶν πυλώνων ἦν ἐξ ἑνὸς μαργαρίτου·  καὶ ἡ πλατεῖα τῆς πόλεως χρυσίον καθαρὸν ὡς ὕαλος διαυγής.  "],"query":"066021021"},{"canonical":"Revelation 21:22","passages":["Καὶ ναὸν οὐκ εἶδον ἐν αὐτῇ,  ὁ γὰρ κύριος,  ὁ θεός,  ὁ παντοκράτωρ,  ναὸς αὐτῆς ἐστιν,  καὶ τὸ ἀρνίον.  "],"query":"066021022"},{"canonical":"Revelation 21:23","passages":["καὶ ἡ πόλις οὐ χρείαν ἔχει τοῦ ἡλίου οὐδὲ τῆς σελήνης,  ἵνα φαίνωσιν αὐτῇ,  ἡ γὰρ δόξα τοῦ θεοῦ ἐφώτισεν αὐτήν,  καὶ ὁ λύχνος αὐτῆς τὸ ἀρνίον.  "],"query":"066021023"},{"canonical":"Revelation 21:24","passages":["καὶ περιπατήσουσιν τὰ ἔθνη διὰ τοῦ φωτὸς αὐτῆς·  καὶ οἱ βασιλεῖς τῆς γῆς φέρουσιν  ⸂τὴν δόξαν αὐτῶν⸃  εἰς αὐτήν·  "],"query":"066021024"},{"canonical":"Revelation 21:25","passages":["καὶ οἱ πυλῶνες αὐτῆς οὐ μὴ κλεισθῶσιν ἡμέρας,  νὺξ γὰρ οὐκ ἔσται ἐκεῖ,  "],"query":"066021025"},{"canonical":"Revelation 21:26","passages":["καὶ οἴσουσιν τὴν δόξαν καὶ τὴν τιμὴν τῶν ἐθνῶν εἰς αὐτήν.  "],"query":"066021026"},{"canonical":"Revelation 21:27","passages":["καὶ οὐ μὴ εἰσέλθῃ εἰς αὐτὴν πᾶν κοινὸν καὶ  ⸀ποιῶν βδέλυγμα καὶ ψεῦδος,  εἰ μὴ οἱ γεγραμμένοι ἐν τῷ βιβλίῳ τῆς ζωῆς τοῦ ἀρνίου.  "],"query":"066021027"}]}