{"query":"002035","verses":[{},{"canonical":"Exodus 35:1","passages":["ויקהל משה את כל עדת בני ישראל ויאמר אלהם אלה הדברים אשר צוה יהוה לעשת אתם "],"query":"002035001"},{"canonical":"Exodus 35:2","passages":["ששת ימים תעשה מלאכה וביום השביעי יהיה לכם קדש שבת שבתון ליהוה כל העשה בו מלאכה יומת "],"query":"002035002"},{"canonical":"Exodus 35:3","passages":["לא תבערו אש בכל משבתיכם ביום השבת פ"],"query":"002035003"},{"canonical":"Exodus 35:4","passages":["ויאמר משה אל כל עדת בני ישראל לאמר זה הדבר אשר צוה יהוה לאמר "],"query":"002035004"},{"canonical":"Exodus 35:5","passages":["קחו מאתכם תרומה ליהוה כל נדיב לבו יביאה את תרומת יהוה זהב וכסף ונחשת "],"query":"002035005"},{"canonical":"Exodus 35:6","passages":["ותכלת וארגמן ותולעת שני ושש ועזים "],"query":"002035006"},{"canonical":"Exodus 35:7","passages":["וערת אילם מאדמים וערת תחשים ועצי שטים "],"query":"002035007"},{"canonical":"Exodus 35:8","passages":["ושמן למאור ובשמים לשמן המשחה ולקטרת הסמים "],"query":"002035008"},{"canonical":"Exodus 35:9","passages":["ואבני שהם ואבני מלאים לאפוד ולחשן "],"query":"002035009"},{"canonical":"Exodus 35:10","passages":["וכל חכם לב בכם יבאו ויעשו את כל אשר צוה יהוה "],"query":"002035010"},{"canonical":"Exodus 35:11","passages":["את המשכן את אהלו ואת מכסהו את קרסיו ואת קרשיו את בריחו את עמדיו ואת אדניו "],"query":"002035011"},{"canonical":"Exodus 35:12","passages":["את הארן ואת בדיו את הכפרת ואת פרכת המסך "],"query":"002035012"},{"canonical":"Exodus 35:13","passages":["את השלחן ואת בדיו ואת כל כליו ואת לחם הפנים "],"query":"002035013"},{"canonical":"Exodus 35:14","passages":["ואת מנרת המאור ואת כליה ואת נרתיה ואת שמן המאור "],"query":"002035014"},{"canonical":"Exodus 35:15","passages":["ואת מזבח הקטרת ואת בדיו ואת שמן המשחה ואת קטרת הסמים ואת מסך הפתח לפתח המשכן "],"query":"002035015"},{"canonical":"Exodus 35:16","passages":["את מזבח העלה ואת מכבר הנחשת אשר לו את בדיו ואת כל כליו את הכיר ואת כנו "],"query":"002035016"},{"canonical":"Exodus 35:17","passages":["את קלעי החצר את עמדיו ואת אדניה ואת מסך שער החצר "],"query":"002035017"},{"canonical":"Exodus 35:18","passages":["את יתדת המשכן ואת יתדת החצר ואת מיתריהם "],"query":"002035018"},{"canonical":"Exodus 35:19","passages":["את בגדי השרד לשרת בקדש את בגדי הקדש לאהרן הכהן ואת בגדי בניו לכהן "],"query":"002035019"},{"canonical":"Exodus 35:20","passages":["ויצאו כל עדת בנ͏י ישראל מלפני משה "],"query":"002035020"},{"canonical":"Exodus 35:21","passages":["ויבאו כל איש אשר נשאו לבו וכל אשר נדבה רוחו אתו הביאו את תרומת יהוה למלאכת אהל מועד ולכל עבדתו ולבגדי הקדש "],"query":"002035021"},{"canonical":"Exodus 35:22","passages":["ויבאו האנשים על הנשים כל נדיב לב הביאו חח ונזם וטבעת וכומז כל כלי זהב וכל איש אשר הניף תנופת זהב ליהוה "],"query":"002035022"},{"canonical":"Exodus 35:23","passages":["וכל איש אשר נמצא אתו תכלת וארגמן ותולעת שני ושש ועזים וערת אילם מאדמים וערת תחשים הביאו "],"query":"002035023"},{"canonical":"Exodus 35:24","passages":["כל מרים תרומת כסף ונחשת הביאו את תרומת יהוה וכל אשר נמצא אתו עצי שטים לכל מלאכת העבדה הביאו "],"query":"002035024"},{"canonical":"Exodus 35:25","passages":["וכל אשה חכמת לב בידיה טוו ויביאו מטוה את התכלת ואת הארגמן את תולעת השני ואת השש "],"query":"002035025"},{"canonical":"Exodus 35:26","passages":["וכל הנשים אשר נשא לבן אתנה בחכמה טוו את העזים "],"query":"002035026"},{"canonical":"Exodus 35:27","passages":["והנשאם הביאו את אבני השהם ואת אבני המלאים לאפוד ולחשן "],"query":"002035027"},{"canonical":"Exodus 35:28","passages":["ואת הבשם ואת השמן למאור ולשמן המשחה ולקטרת הסמים "],"query":"002035028"},{"canonical":"Exodus 35:29","passages":["כל איש ואשה אשר נדב לבם אתם להביא לכל המלאכה אשר צוה יהוה לעשות ביד משה הביאו בני ישראל נדבה ליהוה פ"],"query":"002035029"},{"canonical":"Exodus 35:30","passages":["ויאמר משה אל בני ישראל ראו קרא יהוה בשם בצלאל בן אורי בן חור למטה יהודה "],"query":"002035030"},{"canonical":"Exodus 35:31","passages":["וימלא אתו רוח אלהים בחכמה בתבונה ובדעת ובכל מלאכה "],"query":"002035031"},{"canonical":"Exodus 35:32","passages":["ולחשב מחשבת לעשת בזהב ובכסף ובנחשת "],"query":"002035032"},{"canonical":"Exodus 35:33","passages":["ובחרשת אבן למלאת ובחרשת עץ לעשות בכל מלאכת מחשבת "],"query":"002035033"},{"canonical":"Exodus 35:34","passages":["ולהורת נתן בלבו הוא ואהליאב בן אחיסמך למטה דן "],"query":"002035034"},{"canonical":"Exodus 35:35","passages":["מלא אתם חכמת לב לעשות כל מלאכת חרש וחשב ורקם בתכלת ובארגמן בתולעת השני ובשש וארג עשי כל מלאכה וחשבי מחשבת "],"query":"002035035"}]}