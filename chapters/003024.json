{"query":"003024","verses":[{},{"canonical":"Leviticus 24:1","passages":["וידבר יהוה אל משה לאמר "],"query":"003024001"},{"canonical":"Leviticus 24:2","passages":["צו את בני ישראל ויקחו אליך שמן זית זך כתית למאור להעלת נר תמיד "],"query":"003024002"},{"canonical":"Leviticus 24:3","passages":["מחוץ לפרכת העדת באהל מועד יערך אתו אהרן מערב עד בקר לפני יהוה תמיד חקת עולם לדרתיכם "],"query":"003024003"},{"canonical":"Leviticus 24:4","passages":["על המנרה הטהרה יערך את הנרות לפני יהוה תמיד פ"],"query":"003024004"},{"canonical":"Leviticus 24:5","passages":["ולקחת סלת ואפית אתה שתים עשרה חלות שני עשרנים יהיה החלה האחת "],"query":"003024005"},{"canonical":"Leviticus 24:6","passages":["ושמת אותם שתים מערכות שש המערכת על השלחן הטהר לפני יהוה "],"query":"003024006"},{"canonical":"Leviticus 24:7","passages":["ונתת על המערכת לבנה זכה והיתה ללחם לאזכרה אשה ליהוה "],"query":"003024007"},{"canonical":"Leviticus 24:8","passages":["ביום השבת ביום השבת יערכנו לפני יהוה תמיד מאת בני ישראל ברית עולם "],"query":"003024008"},{"canonical":"Leviticus 24:9","passages":["והיתה לאהרן ולבניו ואכלהו במקום קדש כי קדש ק͏דשים הוא לו מאשי יהוה חק עולם  ס "],"query":"003024009"},{"canonical":"Leviticus 24:10","passages":["ויצא בן אשה ישראלית והוא בן איש מצרי בתוך בני ישראל וינצו במחנה בן הישראלית ואיש הישראלי "],"query":"003024010"},{"canonical":"Leviticus 24:11","passages":["ויקב בן האשה הישראלית את השם ויקלל ויביאו אתו אל משה ושם אמו שלמית בת דברי למטה דן "],"query":"003024011"},{"canonical":"Leviticus 24:12","passages":["ויניחהו במשמר לפרש להם על פי יהוה פ"],"query":"003024012"},{"canonical":"Leviticus 24:13","passages":["וידבר יהוה אל משה לאמר "],"query":"003024013"},{"canonical":"Leviticus 24:14","passages":["הוצא את המקלל אל מחוץ למחנה וסמכו כל השמעים את ידיהם על ראשו ורגמו אתו כל העדה "],"query":"003024014"},{"canonical":"Leviticus 24:15","passages":["ואל בני ישראל תדבר לאמר איש איש כי יקלל אלהיו ונשא חטאו "],"query":"003024015"},{"canonical":"Leviticus 24:16","passages":["ונקב שם יהוה מות יומת רגום ירגמו בו כל העדה כגר כאזרח בנקבו שם יומת "],"query":"003024016"},{"canonical":"Leviticus 24:17","passages":["ואיש כי יכה כל נפש אדם מות יומת "],"query":"003024017"},{"canonical":"Leviticus 24:18","passages":["ומכה נפש בהמה ישלמנה נפש תחת נפש "],"query":"003024018"},{"canonical":"Leviticus 24:19","passages":["ואיש כי יתן מום בעמיתו כאשר עשה כן יעשה לו "],"query":"003024019"},{"canonical":"Leviticus 24:20","passages":["שבר תחת שבר עין תחת עין שן תחת שן כאשר יתן מום באדם כן ינתן בו "],"query":"003024020"},{"canonical":"Leviticus 24:21","passages":["ומכה בהמה ישלמנה ומכה אדם יומת "],"query":"003024021"},{"canonical":"Leviticus 24:22","passages":["משפט אחד יהיה לכם כגר כאזרח יהיה כי אני יהוה אלהיכם "],"query":"003024022"},{"canonical":"Leviticus 24:23","passages":["וידבר משה אל בני ישראל ויוציאו את המקלל אל מחוץ למחנה וירגמו אתו אבן ובני ישראל עשו כ͏אשר צוה יהוה את משה פ"],"query":"003024023"}]}