{"query":"019028","verses":[{},{"canonical":"Psalm 28:1","passages":["לדוד אליך יהוה אקרא צורי אל תחרש ממני פן תחשה ממני ונמשלתי עם יורדי בור "],"query":"019028001"},{"canonical":"Psalm 28:2","passages":["שמע קול תחנוני בשועי אליך בנשאי ידי אל דביר קדשך "],"query":"019028002"},{"canonical":"Psalm 28:3","passages":["אל תמשכני עם רשעים ועם פעלי און דברי שלום עם רעיהם ורעה בלבבם "],"query":"019028003"},{"canonical":"Psalm 28:4","passages":["תן להם כפעלם וכרע מעלליהם כמעשה ידיהם תן להם השב גמולם להם "],"query":"019028004"},{"canonical":"Psalm 28:5","passages":["כי לא יבינו אל פעלת יהוה ואל מעשה ידיו יהרסם ולא יבנם "],"query":"019028005"},{"canonical":"Psalm 28:6","passages":["ברוך יהוה כי שמע קול תחנוני "],"query":"019028006"},{"canonical":"Psalm 28:7","passages":["יהוה עזי ומגני בו בטח לבי ונעזרתי ויעלז לבי ומשירי אהודנו "],"query":"019028007"},{"canonical":"Psalm 28:8","passages":["יהוה עז למו ומעוז ישועות משיחו הוא "],"query":"019028008"},{"canonical":"Psalm 28:9","passages":["הושיעה את עמך וברך את נחלתך ורעם ונשאם עד העולם "],"query":"019028009"}]}