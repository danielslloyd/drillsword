{"query":"012002","verses":[{},{"canonical":"2 Kings 2:1","passages":["ויהי בהעלות יהוה את אליהו בסערה השמים וילך אליהו ואלישע מן הגלגל "],"query":"012002001"},{"canonical":"2 Kings 2:2","passages":["ויאמר אליהו אל אלישע שב נא פה כי יהוה שלחני עד בית אל ויאמר אלישע חי יהוה וחי נפשך אם אעזבך וירדו בית אל "],"query":"012002002"},{"canonical":"2 Kings 2:3","passages":["ויצאו בני הנביאים אשר בית אל אל אלישע ויאמרו אליו הידעת כי היום יהוה לקח את אדניך מעל ראשך ויאמר גם אני ידעתי החשו "],"query":"012002003"},{"canonical":"2 Kings 2:4","passages":["ויאמר לו אליהו אלישע שב נא פה כי יהוה שלחני יריחו ויאמר חי יהוה וחי נפשך אם אעזבך ויבאו יריחו "],"query":"012002004"},{"canonical":"2 Kings 2:5","passages":["ויגשו בני הנביאים אשר ביריחו אל אלישע ויאמרו אליו הידעת כי היום יהוה לקח את אדניך מעל ראשך ויאמר גם אני ידעתי החשו "],"query":"012002005"},{"canonical":"2 Kings 2:6","passages":["ויאמר לו אליהו שב נא פה כי יהוה שלחני הירדנה ויאמר חי יהוה וחי נפשך אם אעזבך וילכו שניהם "],"query":"012002006"},{"canonical":"2 Kings 2:7","passages":["וחמשים איש מבני הנביאים הלכו ויעמדו מנגד מרחוק ושניהם עמדו על הירדן "],"query":"012002007"},{"canonical":"2 Kings 2:8","passages":["ויקח אליהו את אדרתו ויגלם ויכה את המים ויחצו הנה והנה ויעברו שניהם בחרבה "],"query":"012002008"},{"canonical":"2 Kings 2:9","passages":["ויהי כעברם ואליהו אמר אל אלישע שאל מה אעשה לך בטרם אלקח מעמך ויאמר אלישע ויהי נא פי שנים ברוחך אלי "],"query":"012002009"},{"canonical":"2 Kings 2:10","passages":["ויאמר הקשית לשאול אם תראה אתי לקח מאתך יהי לך כן ואם אין לא יהיה "],"query":"012002010"},{"canonical":"2 Kings 2:11","passages":["ויהי המה הלכים הלוך ודבר והנה רכב אש וסוסי אש ויפרדו בין שניהם ויעל אליהו בסערה השמים "],"query":"012002011"},{"canonical":"2 Kings 2:12","passages":["ואלישע ראה והוא מצעק אבי אבי רכב ישראל ופרשיו ולא ראהו עוד ו͏יחזק בבגדיו ויקרעם לשנים קרעים "],"query":"012002012"},{"canonical":"2 Kings 2:13","passages":["וירם את אדרת אליהו אשר נפלה מעליו וישב ויעמד על שפת הירדן "],"query":"012002013"},{"canonical":"2 Kings 2:14","passages":["ויקח את אדרת אליהו אשר נפלה מעליו ויכה את המים ויאמר איה יהוה אלהי אליהו אף הוא ויכה את המים ויחצו הנה והנה ויעבר אלישע "],"query":"012002014"},{"canonical":"2 Kings 2:15","passages":["ויראהו בני הנביאים אשר ביריחו מנגד ויאמרו נחה רוח אליהו על אלישע ויבאו לקראתו וישתחוו לו ארצה "],"query":"012002015"},{"canonical":"2 Kings 2:16","passages":["ויאמרו אליו הנה נא יש את עבדיך חמשים אנשים בני חיל ילכו נא ויבקשו את אדניך פן נשאו רוח יהוה וישלכהו באחד ההרים או באחת הגאיות ויאמר לא תשלחו "],"query":"012002016"},{"canonical":"2 Kings 2:17","passages":["ויפצרו בו עד בש ויאמר שלחו וישלחו חמשים איש ויבקשו שלשה ימים ולא מצאהו "],"query":"012002017"},{"canonical":"2 Kings 2:18","passages":["וישבו אליו והוא ישב ביריחו ויאמר אלהם הלוא אמרתי אליכם אל תלכו "],"query":"012002018"},{"canonical":"2 Kings 2:19","passages":["ויאמרו אנשי העיר אל אלישע הנה נא מושב העיר טוב כאשר אדני ראה והמים רעים והארץ משכלת "],"query":"012002019"},{"canonical":"2 Kings 2:20","passages":["ויאמר קחו לי צלחית חדשה ושימו שם מלח ויקחו אליו "],"query":"012002020"},{"canonical":"2 Kings 2:21","passages":["ויצא אל מוצא המים וישלך שם מלח ויאמר כה אמר יהוה רפאתי למים האלה לא יהיה משם עוד מות ומשכלת "],"query":"012002021"},{"canonical":"2 Kings 2:22","passages":["וירפו המים עד היום הזה כדבר אלישע אשר דבר פ"],"query":"012002022"},{"canonical":"2 Kings 2:23","passages":["ויעל משם בית אל והוא עלה בדרך ונערים קטנים יצאו מן העיר ויתקלסו בו ויאמרו לו עלה קרח עלה קרח "],"query":"012002023"},{"canonical":"2 Kings 2:24","passages":["ויפן אחריו ויראם ויקללם בשם יהוה ותצאנה שתים דבים מן היער ותבקענה מהם ארבעים ושני ילדים "],"query":"012002024"},{"canonical":"2 Kings 2:25","passages":["וילך משם אל הר הכרמל ומשם שב שמרון פ"],"query":"012002025"}]}