{"query":"046007","verses":[{},{"canonical":"1 Corinthians 7:1","passages":["Περὶ δὲ ὧν  ⸀ἐγράψατε,  καλὸν ἀνθρώπῳ γυναικὸς μὴ ἅπτεσθαι·  "],"query":"046007001"},{"canonical":"1 Corinthians 7:2","passages":["διὰ δὲ τὰς πορνείας ἕκαστος τὴν ἑαυτοῦ γυναῖκα ἐχέτω,  καὶ ἑκάστη τὸν ἴδιον ἄνδρα ἐχέτω.  "],"query":"046007002"},{"canonical":"1 Corinthians 7:3","passages":["τῇ γυναικὶ ὁ ἀνὴρ τὴν  ⸀ὀφειλὴν ἀποδιδότω,  ὁμοίως δὲ καὶ ἡ γυνὴ τῷ ἀνδρί.  "],"query":"046007003"},{"canonical":"1 Corinthians 7:4","passages":["ἡ γυνὴ τοῦ ἰδίου σώματος οὐκ ἐξουσιάζει ἀλλὰ ὁ ἀνήρ·  ὁμοίως δὲ καὶ ὁ ἀνὴρ τοῦ ἰδίου σώματος οὐκ ἐξουσιάζει ἀλλὰ ἡ γυνή.  "],"query":"046007004"},{"canonical":"1 Corinthians 7:5","passages":["μὴ ἀποστερεῖτε ἀλλήλους,  εἰ μήτι ἂν ἐκ συμφώνου πρὸς καιρὸν ἵνα  ⸀σχολάσητε  ⸀τῇ προσευχῇ καὶ πάλιν ἐπὶ τὸ αὐτὸ  ⸀ἦτε,  ἵνα μὴ πειράζῃ ὑμᾶς ὁ Σατανᾶς διὰ τὴν ἀκρασίαν ὑμῶν.  "],"query":"046007005"},{"canonical":"1 Corinthians 7:6","passages":["τοῦτο δὲ λέγω κατὰ συγγνώμην,  οὐ κατ’ ἐπιταγήν.  "],"query":"046007006"},{"canonical":"1 Corinthians 7:7","passages":["θέλω  ⸀δὲ πάντας ἀνθρώπους εἶναι ὡς καὶ ἐμαυτόν·  ἀλλὰ ἕκαστος ἴδιον  ⸂ἔχει χάρισμα⸃  ἐκ θεοῦ,   ⸀ὁ μὲν οὕτως,   ⸁ὁ δὲ οὕτως.  "],"query":"046007007"},{"canonical":"1 Corinthians 7:8","passages":["Λέγω δὲ τοῖς ἀγάμοις καὶ ταῖς χήραις,  καλὸν  ⸀αὐτοῖς ἐὰν μείνωσιν ὡς κἀγώ·  "],"query":"046007008"},{"canonical":"1 Corinthians 7:9","passages":["εἰ δὲ οὐκ ἐγκρατεύονται,  γαμησάτωσαν,  κρεῖττον γάρ ἐστιν  ⸀γαμῆσαι ἢ πυροῦσθαι.  "],"query":"046007009"},{"canonical":"1 Corinthians 7:10","passages":["Τοῖς δὲ γεγαμηκόσιν παραγγέλλω,  οὐκ ἐγὼ ἀλλὰ ὁ κύριος,  γυναῖκα ἀπὸ ἀνδρὸς μὴ χωρισθῆναι—  "],"query":"046007010"},{"canonical":"1 Corinthians 7:11","passages":["ἐὰν δὲ καὶ χωρισθῇ,  μενέτω ἄγαμος ἢ τῷ ἀνδρὶ καταλλαγήτω—  καὶ ἄνδρα γυναῖκα μὴ ἀφιέναι.  "],"query":"046007011"},{"canonical":"1 Corinthians 7:12","passages":["Τοῖς δὲ λοιποῖς  ⸂λέγω ἐγώ⸃,  οὐχ ὁ κύριος·  εἴ τις ἀδελφὸς γυναῖκα ἔχει ἄπιστον,  καὶ αὕτη συνευδοκεῖ οἰκεῖν μετ’ αὐτοῦ,  μὴ ἀφιέτω αὐτήν·  "],"query":"046007012"},{"canonical":"1 Corinthians 7:13","passages":["καὶ γυνὴ  ⸂εἴ τις⸃  ἔχει ἄνδρα ἄπιστον,  καὶ  ⸀οὗτος συνευδοκεῖ οἰκεῖν μετ’ αὐτῆς,  μὴ ἀφιέτω  ⸂τὸν ἄνδρα⸃.  "],"query":"046007013"},{"canonical":"1 Corinthians 7:14","passages":["ἡγίασται γὰρ ὁ ἀνὴρ ὁ ἄπιστος ἐν τῇ γυναικί,  καὶ ἡγίασται ἡ γυνὴ ἡ ἄπιστος ἐν τῷ  ⸀ἀδελφῷ·  ἐπεὶ ἄρα τὰ τέκνα ὑμῶν ἀκάθαρτά ἐστιν,  νῦν δὲ ἅγιά ἐστιν.  "],"query":"046007014"},{"canonical":"1 Corinthians 7:15","passages":["εἰ δὲ ὁ ἄπιστος χωρίζεται,  χωριζέσθω·  οὐ δεδούλωται ὁ ἀδελφὸς ἢ ἡ ἀδελφὴ ἐν τοῖς τοιούτοις,  ἐν δὲ εἰρήνῃ κέκληκεν  ⸀ἡμᾶς ὁ θεός.  "],"query":"046007015"},{"canonical":"1 Corinthians 7:16","passages":["τί γὰρ οἶδας,  γύναι,  εἰ τὸν ἄνδρα σώσεις;  ἢ τί οἶδας,  ἄνερ,  εἰ τὴν γυναῖκα σώσεις;  "],"query":"046007016"},{"canonical":"1 Corinthians 7:17","passages":["Εἰ μὴ ἑκάστῳ ὡς  ⸀ἐμέρισεν ὁ  ⸀κύριος,  ἕκαστον ὡς κέκληκεν ὁ  ⸀θεός,  οὕτως περιπατείτω·  καὶ οὕτως ἐν ταῖς ἐκκλησίαις πάσαις διατάσσομαι.  "],"query":"046007017"},{"canonical":"1 Corinthians 7:18","passages":["περιτετμημένος τις ἐκλήθη;  μὴ ἐπισπάσθω·  ἐν ἀκροβυστίᾳ  ⸂κέκληταί τις⸃;  μὴ περιτεμνέσθω.  "],"query":"046007018"},{"canonical":"1 Corinthians 7:19","passages":["ἡ περιτομὴ οὐδέν ἐστιν,  καὶ ἡ ἀκροβυστία οὐδέν ἐστιν,  ἀλλὰ τήρησις ἐντολῶν θεοῦ.  "],"query":"046007019"},{"canonical":"1 Corinthians 7:20","passages":["ἕκαστος ἐν τῇ κλήσει ᾗ ἐκλήθη ἐν ταύτῃ μενέτω.  "],"query":"046007020"},{"canonical":"1 Corinthians 7:21","passages":["Δοῦλος ἐκλήθης;  μή σοι μελέτω·  ἀλλ’ εἰ καὶ δύνασαι ἐλεύθερος γενέσθαι,  μᾶλλον χρῆσαι.  "],"query":"046007021"},{"canonical":"1 Corinthians 7:22","passages":["ὁ γὰρ ἐν κυρίῳ κληθεὶς δοῦλος ἀπελεύθερος κυρίου ἐστίν·   ⸀ὁμοίως ὁ ἐλεύθερος κληθεὶς δοῦλός ἐστιν Χριστοῦ.  "],"query":"046007022"},{"canonical":"1 Corinthians 7:23","passages":["τιμῆς ἠγοράσθητε·  μὴ γίνεσθε δοῦλοι ἀνθρώπων.  "],"query":"046007023"},{"canonical":"1 Corinthians 7:24","passages":["ἕκαστος ἐν ᾧ ἐκλήθη,  ἀδελφοί,  ἐν τούτῳ μενέτω παρὰ θεῷ.  "],"query":"046007024"},{"canonical":"1 Corinthians 7:25","passages":["Περὶ δὲ τῶν παρθένων ἐπιταγὴν κυρίου οὐκ ἔχω,  γνώμην δὲ δίδωμι ὡς ἠλεημένος ὑπὸ κυρίου πιστὸς εἶναι.  "],"query":"046007025"},{"canonical":"1 Corinthians 7:26","passages":["νομίζω οὖν τοῦτο καλὸν ὑπάρχειν διὰ τὴν ἐνεστῶσαν ἀνάγκην,  ὅτι καλὸν ἀνθρώπῳ τὸ οὕτως εἶναι.  "],"query":"046007026"},{"canonical":"1 Corinthians 7:27","passages":["δέδεσαι γυναικί;  μὴ ζήτει λύσιν·  λέλυσαι ἀπὸ γυναικός;  μὴ ζήτει γυναῖκα·  "],"query":"046007027"},{"canonical":"1 Corinthians 7:28","passages":["ἐὰν δὲ καὶ  ⸀γαμήσῃς,  οὐχ ἥμαρτες.  καὶ ἐὰν γήμῃ ἡ παρθένος,  οὐχ ἥμαρτεν.  θλῖψιν δὲ τῇ σαρκὶ ἕξουσιν οἱ τοιοῦτοι,  ἐγὼ δὲ ὑμῶν φείδομαι.  "],"query":"046007028"},{"canonical":"1 Corinthians 7:29","passages":["τοῦτο δέ φημι,  ἀδελφοί,  ὁ καιρὸς συνεσταλμένος  ⸂ἐστίν·  τὸ λοιπὸν⸃  ἵνα καὶ οἱ ἔχοντες γυναῖκας ὡς μὴ ἔχοντες ὦσιν,  "],"query":"046007029"},{"canonical":"1 Corinthians 7:30","passages":["καὶ οἱ κλαίοντες ὡς μὴ κλαίοντες,  καὶ οἱ χαίροντες ὡς μὴ χαίροντες,  καὶ οἱ ἀγοράζοντες ὡς μὴ κατέχοντες,  "],"query":"046007030"},{"canonical":"1 Corinthians 7:31","passages":["καὶ οἱ χρώμενοι  ⸂τὸν κόσμον⸃  ὡς μὴ καταχρώμενοι·  παράγει γὰρ τὸ σχῆμα τοῦ κόσμου τούτου.  "],"query":"046007031"},{"canonical":"1 Corinthians 7:32","passages":["Θέλω δὲ ὑμᾶς ἀμερίμνους εἶναι.  ὁ ἄγαμος μεριμνᾷ τὰ τοῦ κυρίου,  πῶς  ⸀ἀρέσῃ τῷ κυρίῳ·  "],"query":"046007032"},{"canonical":"1 Corinthians 7:33","passages":["ὁ δὲ γαμήσας μεριμνᾷ τὰ τοῦ κόσμου,  πῶς  ⸀ἀρέσῃ τῇ γυναικί,  "],"query":"046007033"},{"canonical":"1 Corinthians 7:34","passages":[" ⸀καὶ μεμέρισται.  καὶ ἡ γυνὴ  ⸂ἡ ἄγαμος⸃  καὶ ἡ  ⸀παρθένος μεριμνᾷ τὰ τοῦ κυρίου,  ἵνα ᾖ ἁγία καὶ  ⸀τῷ σώματι καὶ  ⸁τῷ πνεύματι·  ἡ δὲ γαμήσασα μεριμνᾷ τὰ τοῦ κόσμου,  πῶς  ⸀ἀρέσῃ τῷ ἀνδρί.  "],"query":"046007034"},{"canonical":"1 Corinthians 7:35","passages":["τοῦτο δὲ πρὸς τὸ ὑμῶν αὐτῶν  ⸀σύμφορον λέγω,  οὐχ ἵνα βρόχον ὑμῖν ἐπιβάλω,  ἀλλὰ πρὸς τὸ εὔσχημον καὶ  ⸀εὐπάρεδρον τῷ κυρίῳ ἀπερισπάστως.  "],"query":"046007035"},{"canonical":"1 Corinthians 7:36","passages":["Εἰ δέ τις ἀσχημονεῖν ἐπὶ τὴν παρθένον αὐτοῦ νομίζει ἐὰν ᾖ ὑπέρακμος,  καὶ οὕτως ὀφείλει γίνεσθαι,  ὃ θέλει ποιείτω·  οὐχ ἁμαρτάνει·  γαμείτωσαν.  "],"query":"046007036"},{"canonical":"1 Corinthians 7:37","passages":["ὃς δὲ ἕστηκεν  ⸂ἐν τῇ καρδίᾳ αὐτοῦ ἑδραῖος⸃  μὴ ἔχων ἀνάγκην,  ἐξουσίαν δὲ ἔχει περὶ τοῦ ἰδίου θελήματος,  καὶ τοῦτο κέκρικεν ἐν τῇ  ⸂ἰδίᾳ καρδίᾳ⸃,   ⸀τηρεῖν τὴν ἑαυτοῦ παρθένον,  καλῶς  ⸀ποιήσει·  "],"query":"046007037"},{"canonical":"1 Corinthians 7:38","passages":["ὥστε καὶ ὁ  ⸀γαμίζων  ⸂τὴν παρθένον ἑαυτοῦ⸃  καλῶς ποιεῖ,   ⸂καὶ ὁ⸃  μὴ  ⸁γαμίζων κρεῖσσον  ⸀ποιήσει.  "],"query":"046007038"},{"canonical":"1 Corinthians 7:39","passages":["Γυνὴ  ⸀δέδεται ἐφ’ ὅσον χρόνον ζῇ ὁ ἀνὴρ αὐτῆς·  ἐὰν  ⸀δὲ κοιμηθῇ ὁ ἀνήρ,  ἐλευθέρα ἐστὶν ᾧ θέλει γαμηθῆναι,  μόνον ἐν κυρίῳ·  "],"query":"046007039"},{"canonical":"1 Corinthians 7:40","passages":["μακαριωτέρα δέ ἐστιν ἐὰν οὕτως μείνῃ,  κατὰ τὴν ἐμὴν γνώμην,  δοκῶ  ⸀δὲ κἀγὼ πνεῦμα θεοῦ ἔχειν.  "],"query":"046007040"}]}