{"query":"044018","verses":[{},{"canonical":"Acts 18:1","passages":[" ⸀Μετὰ ταῦτα  ⸀χωρισθεὶς ἐκ τῶν Ἀθηνῶν ἦλθεν εἰς Κόρινθον.  "],"query":"044018001"},{"canonical":"Acts 18:2","passages":["καὶ εὑρών τινα Ἰουδαῖον ὀνόματι Ἀκύλαν,  Ποντικὸν τῷ γένει,  προσφάτως ἐληλυθότα ἀπὸ τῆς Ἰταλίας καὶ Πρίσκιλλαν γυναῖκα αὐτοῦ διὰ τὸ  ⸀διατεταχέναι Κλαύδιον χωρίζεσθαι πάντας τοὺς Ἰουδαίους  ⸀ἀπὸ τῆς Ῥώμης,  προσῆλθεν αὐτοῖς,  "],"query":"044018002"},{"canonical":"Acts 18:3","passages":["καὶ διὰ τὸ ὁμότεχνον εἶναι ἔμενεν παρ’ αὐτοῖς καὶ  ⸀ἠργάζετο,  ἦσαν γὰρ σκηνοποιοὶ  ⸂τῇ τέχνῃ⸃.  "],"query":"044018003"},{"canonical":"Acts 18:4","passages":["διελέγετο δὲ ἐν τῇ συναγωγῇ κατὰ πᾶν σάββατον,  ἔπειθέν τε Ἰουδαίους καὶ Ἕλληνας.  "],"query":"044018004"},{"canonical":"Acts 18:5","passages":["Ὡς δὲ κατῆλθον ἀπὸ τῆς Μακεδονίας ὅ τε Σιλᾶς καὶ ὁ Τιμόθεος,  συνείχετο τῷ  ⸀λόγῳ ὁ Παῦλος,  διαμαρτυρόμενος τοῖς Ἰουδαίοις  ⸀εἶναι τὸν χριστὸν Ἰησοῦν.  "],"query":"044018005"},{"canonical":"Acts 18:6","passages":["ἀντιτασσομένων δὲ αὐτῶν καὶ βλασφημούντων ἐκτιναξάμενος τὰ ἱμάτια εἶπεν πρὸς αὐτούς·  Τὸ αἷμα ὑμῶν ἐπὶ τὴν κεφαλὴν ὑμῶν·  καθαρὸς ἐγώ·  ἀπὸ τοῦ νῦν εἰς τὰ ἔθνη πορεύσομαι.  "],"query":"044018006"},{"canonical":"Acts 18:7","passages":["καὶ μεταβὰς ἐκεῖθεν  ⸀εἰσῆλθεν εἰς οἰκίαν τινὸς ὀνόματι  ⸀Τιτίου Ἰούστου σεβομένου τὸν θεόν,  οὗ ἡ οἰκία ἦν συνομοροῦσα τῇ συναγωγῇ.  "],"query":"044018007"},{"canonical":"Acts 18:8","passages":["Κρίσπος δὲ ὁ ἀρχισυνάγωγος ἐπίστευσεν τῷ κυρίῳ σὺν ὅλῳ τῷ οἴκῳ αὐτοῦ,  καὶ πολλοὶ τῶν Κορινθίων ἀκούοντες ἐπίστευον καὶ ἐβαπτίζοντο.  "],"query":"044018008"},{"canonical":"Acts 18:9","passages":["εἶπεν δὲ ὁ κύριος  ⸂ἐν νυκτὶ δι’ ὁράματος⸃  τῷ Παύλῳ·  Μὴ φοβοῦ,  ἀλλὰ λάλει καὶ μὴ σιωπήσῃς,  "],"query":"044018009"},{"canonical":"Acts 18:10","passages":["διότι ἐγώ εἰμι μετὰ σοῦ καὶ οὐδεὶς ἐπιθήσεταί σοι τοῦ κακῶσαί σε,  διότι λαός ἐστί μοι πολὺς ἐν τῇ πόλει ταύτῃ.  "],"query":"044018010"},{"canonical":"Acts 18:11","passages":["ἐκάθισεν  ⸀δὲ ἐνιαυτὸν καὶ μῆνας ἓξ διδάσκων ἐν αὐτοῖς τὸν λόγον τοῦ θεοῦ.  "],"query":"044018011"},{"canonical":"Acts 18:12","passages":["Γαλλίωνος δὲ  ⸂ἀνθυπάτου ὄντος⸃  τῆς Ἀχαΐας κατεπέστησαν  ⸂ὁμοθυμαδὸν οἱ Ἰουδαῖοι⸃  τῷ Παύλῳ καὶ ἤγαγον αὐτὸν ἐπὶ τὸ βῆμα,  "],"query":"044018012"},{"canonical":"Acts 18:13","passages":["λέγοντες ὅτι Παρὰ τὸν νόμον  ⸂ἀναπείθει οὗτος⸃  τοὺς ἀνθρώπους σέβεσθαι τὸν θεόν.  "],"query":"044018013"},{"canonical":"Acts 18:14","passages":["μέλλοντος δὲ τοῦ Παύλου ἀνοίγειν τὸ στόμα εἶπεν ὁ Γαλλίων πρὸς τοὺς Ἰουδαίους·  Εἰ  ⸀μὲν ἦν ἀδίκημά τι ἢ ῥᾳδιούργημα πονηρόν,  ὦ Ἰουδαῖοι,  κατὰ λόγον ἂν ἀνεσχόμην ὑμῶν·  "],"query":"044018014"},{"canonical":"Acts 18:15","passages":["εἰ δὲ  ⸀ζητήματά ἐστιν περὶ λόγου καὶ ὀνομάτων καὶ νόμου τοῦ καθ’ ὑμᾶς,  ὄψεσθε αὐτοί·   ⸀κριτὴς ἐγὼ τούτων οὐ βούλομαι εἶναι.  "],"query":"044018015"},{"canonical":"Acts 18:16","passages":["καὶ ἀπήλασεν αὐτοὺς ἀπὸ τοῦ βήματος.  "],"query":"044018016"},{"canonical":"Acts 18:17","passages":["ἐπιλαβόμενοι δὲ  ⸀πάντες Σωσθένην τὸν ἀρχισυνάγωγον ἔτυπτον ἔμπροσθεν τοῦ βήματος·  καὶ οὐδὲν τούτων τῷ Γαλλίωνι  ⸀ἔμελεν.  "],"query":"044018017"},{"canonical":"Acts 18:18","passages":["Ὁ δὲ Παῦλος ἔτι προσμείνας ἡμέρας ἱκανὰς τοῖς ἀδελφοῖς ἀποταξάμενος ἐξέπλει εἰς τὴν Συρίαν,  καὶ σὺν αὐτῷ Πρίσκιλλα καὶ Ἀκύλας,  κειράμενος  ⸂ἐν Κεγχρεαῖς τὴν κεφαλήν⸃,  εἶχεν γὰρ εὐχήν.  "],"query":"044018018"},{"canonical":"Acts 18:19","passages":[" ⸀κατήντησαν δὲ εἰς Ἔφεσον,  κἀκείνους κατέλιπεν αὐτοῦ,  αὐτὸς δὲ εἰσελθὼν εἰς τὴν συναγωγὴν  ⸀διελέξατο τοῖς Ἰουδαίοις.  "],"query":"044018019"},{"canonical":"Acts 18:20","passages":["ἐρωτώντων δὲ αὐτῶν ἐπὶ πλείονα χρόνον  ⸀μεῖναι οὐκ ἐπένευσεν,  "],"query":"044018020"},{"canonical":"Acts 18:21","passages":[" ⸂ἀλλὰ ἀποταξάμενος καὶ⸃   ⸀εἰπών·   ⸀Πάλιν ἀνακάμψω πρὸς ὑμᾶς τοῦ θεοῦ θέλοντος ἀνήχθη ἀπὸ τῆς Ἐφέσου,  "],"query":"044018021"},{"canonical":"Acts 18:22","passages":["καὶ κατελθὼν εἰς Καισάρειαν,  ἀναβὰς καὶ ἀσπασάμενος τὴν ἐκκλησίαν,  κατέβη εἰς Ἀντιόχειαν,  "],"query":"044018022"},{"canonical":"Acts 18:23","passages":["καὶ ποιήσας χρόνον τινὰ ἐξῆλθεν,  διερχόμενος καθεξῆς τὴν Γαλατικὴν χώραν καὶ Φρυγίαν,   ⸀στηρίζων πάντας τοὺς μαθητάς.  "],"query":"044018023"},{"canonical":"Acts 18:24","passages":["Ἰουδαῖος δέ τις Ἀπολλῶς ὀνόματι,  Ἀλεξανδρεὺς τῷ γένει,  ἀνὴρ λόγιος,  κατήντησεν εἰς Ἔφεσον,  δυνατὸς ὢν ἐν ταῖς γραφαῖς.  "],"query":"044018024"},{"canonical":"Acts 18:25","passages":["οὗτος ἦν κατηχημένος τὴν ὁδὸν τοῦ κυρίου,  καὶ ζέων τῷ πνεύματι ἐλάλει καὶ ἐδίδασκεν ἀκριβῶς τὰ περὶ τοῦ  ⸀Ἰησοῦ,  ἐπιστάμενος μόνον τὸ βάπτισμα Ἰωάννου.  "],"query":"044018025"},{"canonical":"Acts 18:26","passages":["οὗτός τε ἤρξατο παρρησιάζεσθαι ἐν τῇ συναγωγῇ·  ἀκούσαντες δὲ αὐτοῦ  ⸂Πρίσκιλλα καὶ Ἀκύλας⸃  προσελάβοντο αὐτὸν καὶ ἀκριβέστερον αὐτῷ ἐξέθεντο τὴν  ⸂ὁδὸν τοῦ θεοῦ⸃.  "],"query":"044018026"},{"canonical":"Acts 18:27","passages":["βουλομένου δὲ αὐτοῦ διελθεῖν εἰς τὴν Ἀχαΐαν προτρεψάμενοι οἱ ἀδελφοὶ ἔγραψαν τοῖς μαθηταῖς ἀποδέξασθαι αὐτόν·  ὃς παραγενόμενος συνεβάλετο πολὺ τοῖς πεπιστευκόσιν διὰ τῆς χάριτος·  "],"query":"044018027"},{"canonical":"Acts 18:28","passages":["εὐτόνως γὰρ τοῖς Ἰουδαίοις διακατηλέγχετο δημοσίᾳ ἐπιδεικνὺς διὰ τῶν γραφῶν εἶναι τὸν χριστὸν Ἰησοῦν.  "],"query":"044018028"}]}