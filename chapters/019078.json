{"query":"019078","verses":[{},{"canonical":"Psalm 78:1","passages":["משכיל לאסף האזינה עמי תורתי הטו אזנכם לאמרי פי "],"query":"019078001"},{"canonical":"Psalm 78:2","passages":["אפתחה במשל פי אביעה חידות מני קדם "],"query":"019078002"},{"canonical":"Psalm 78:3","passages":["אשר שמענו ונדעם ואבותינו ספרו לנו "],"query":"019078003"},{"canonical":"Psalm 78:4","passages":["לא נכחד מבניהם לדור אחרון מספרים תהלות יהוה ועזוזו ונפלאותיו אשר עשה "],"query":"019078004"},{"canonical":"Psalm 78:5","passages":["ויקם עדות ביעקב ותורה שם בישראל אשר צוה את אבותינו להודיעם לבניהם "],"query":"019078005"},{"canonical":"Psalm 78:6","passages":["למען ידעו דור אחרון בנים יולדו יקמו ויספרו לבניהם "],"query":"019078006"},{"canonical":"Psalm 78:7","passages":["וישימו באלהים כסלם ולא ישכחו מעללי אל ומצותיו ינצרו "],"query":"019078007"},{"canonical":"Psalm 78:8","passages":["ולא יהיו כאבותם דור סורר ומרה דור לא הכין לבו ולא נאמנה את אל רוחו "],"query":"019078008"},{"canonical":"Psalm 78:9","passages":["בני אפרים נושקי רומי קשת הפכו ביום קרב "],"query":"019078009"},{"canonical":"Psalm 78:10","passages":["לא שמרו ברית אלהים ובתורתו מאנו ללכת "],"query":"019078010"},{"canonical":"Psalm 78:11","passages":["וישכחו עלילותיו ונפלאותיו אשר הראם "],"query":"019078011"},{"canonical":"Psalm 78:12","passages":["נגד אבותם עשה פלא בארץ מצרים שדה צען "],"query":"019078012"},{"canonical":"Psalm 78:13","passages":["בקע ים ויעבירם ויצב מים כמו נד "],"query":"019078013"},{"canonical":"Psalm 78:14","passages":["וינחם בענן יומם וכל הלילה באור אש "],"query":"019078014"},{"canonical":"Psalm 78:15","passages":["יבקע צרים במדבר וישק כתהמות רבה "],"query":"019078015"},{"canonical":"Psalm 78:16","passages":["ויוצא נוזלים מסלע ויורד כנהרות מים "],"query":"019078016"},{"canonical":"Psalm 78:17","passages":["ויוסיפו עוד לחטא לו למרות עליון בציה "],"query":"019078017"},{"canonical":"Psalm 78:18","passages":["וינסו אל בלבבם לשאל אכל לנפשם "],"query":"019078018"},{"canonical":"Psalm 78:19","passages":["וידברו באלהים אמרו היוכל אל לערך שלחן במדבר "],"query":"019078019"},{"canonical":"Psalm 78:20","passages":["הן הכה צור ויזובו מים ונחלים ישטפו הגם לחם יוכל תת אם יכין שאר לעמו "],"query":"019078020"},{"canonical":"Psalm 78:21","passages":["לכן שמע יהוה ויתעבר ואש נשקה ביעקב וגם אף עלה בישראל "],"query":"019078021"},{"canonical":"Psalm 78:22","passages":["כי לא האמינו באלהים ולא בטחו בישועתו "],"query":"019078022"},{"canonical":"Psalm 78:23","passages":["ויצו שחקים ממעל ודלתי שמים פתח "],"query":"019078023"},{"canonical":"Psalm 78:24","passages":["וימטר עליהם מן לאכל ודגן שמים נתן למו "],"query":"019078024"},{"canonical":"Psalm 78:25","passages":["לחם אבירים אכל איש צידה שלח להם לשבע "],"query":"019078025"},{"canonical":"Psalm 78:26","passages":["יסע קדים בשמים וינהג בעזו תימן "],"query":"019078026"},{"canonical":"Psalm 78:27","passages":["וימטר עליהם כעפר שאר וכחול ימים עוף כנף "],"query":"019078027"},{"canonical":"Psalm 78:28","passages":["ויפל בקרב מחנהו סביב למשכנתיו "],"query":"019078028"},{"canonical":"Psalm 78:29","passages":["ויאכלו וישבעו מאד ותאותם יבא להם "],"query":"019078029"},{"canonical":"Psalm 78:30","passages":["לא זרו מתאותם עוד אכלם בפיהם "],"query":"019078030"},{"canonical":"Psalm 78:31","passages":["ואף אלהים עלה בהם ויהרג במשמניהם ובחורי ישראל הכריע "],"query":"019078031"},{"canonical":"Psalm 78:32","passages":["בכל זאת חטאו עוד ולא האמינו בנפלאותיו "],"query":"019078032"},{"canonical":"Psalm 78:33","passages":["ויכל בהבל ימיהם ושנותם בבהלה "],"query":"019078033"},{"canonical":"Psalm 78:34","passages":["אם הרגם ודרשוהו ושבו ושחרו אל "],"query":"019078034"},{"canonical":"Psalm 78:35","passages":["ויזכרו כי אלהים צורם ואל עליון גאלם "],"query":"019078035"},{"canonical":"Psalm 78:36","passages":["ויפתוהו בפיהם ובלשונם יכזבו לו "],"query":"019078036"},{"canonical":"Psalm 78:37","passages":["ולבם לא נכון עמו ולא נאמנו בבריתו "],"query":"019078037"},{"canonical":"Psalm 78:38","passages":["והוא רחום יכפר עון ולא ישחית והרבה להשיב אפו ולא יעיר כל חמתו "],"query":"019078038"},{"canonical":"Psalm 78:39","passages":["ויזכר כי בשר המה רוח הולך ולא ישוב "],"query":"019078039"},{"canonical":"Psalm 78:40","passages":["כמה ימרוהו במדבר יעציבוהו בישימון "],"query":"019078040"},{"canonical":"Psalm 78:41","passages":["וישובו וינסו אל וקדוש ישראל התוו "],"query":"019078041"},{"canonical":"Psalm 78:42","passages":["לא זכרו את ידו יום אשר פדם מני צר "],"query":"019078042"},{"canonical":"Psalm 78:43","passages":["אשר שם במצרים אתותיו ומופתיו בשדה צען "],"query":"019078043"},{"canonical":"Psalm 78:44","passages":["ויהפך לדם יאריהם ונזליהם בל ישתיון "],"query":"019078044"},{"canonical":"Psalm 78:45","passages":["ישלח בהם ערב ויאכלם וצפרדע ותשחיתם "],"query":"019078045"},{"canonical":"Psalm 78:46","passages":["ויתן לחסיל יבולם ויגיעם לארבה "],"query":"019078046"},{"canonical":"Psalm 78:47","passages":["יהרג בברד גפנם ושקמותם בחנמל "],"query":"019078047"},{"canonical":"Psalm 78:48","passages":["ויסגר לברד בעירם ומקניהם לרשפים "],"query":"019078048"},{"canonical":"Psalm 78:49","passages":["ישלח בם חרון אפו עברה וזעם וצרה משלחת מלאכי רעים "],"query":"019078049"},{"canonical":"Psalm 78:50","passages":["יפלס נתיב לאפו לא חשך ממות נפשם וחיתם לדבר הסגיר "],"query":"019078050"},{"canonical":"Psalm 78:51","passages":["ויך כל בכור במצרים ראשית אונים באהלי חם "],"query":"019078051"},{"canonical":"Psalm 78:52","passages":["ויסע כצאן עמו וינהגם כעדר במדבר "],"query":"019078052"},{"canonical":"Psalm 78:53","passages":["וינחם לבטח ולא פחדו ואת אויביהם כסה הים "],"query":"019078053"},{"canonical":"Psalm 78:54","passages":["ויביאם אל גבול קדשו הר זה קנתה ימינו "],"query":"019078054"},{"canonical":"Psalm 78:55","passages":["ויגרש מפניהם גוים ויפילם בחבל נחלה וישכן באהליהם שבטי ישראל "],"query":"019078055"},{"canonical":"Psalm 78:56","passages":["וינסו וימרו את אלהים עליון ועדותיו לא שמרו "],"query":"019078056"},{"canonical":"Psalm 78:57","passages":["ויסגו ויבגדו כאבותם נהפכו כקשת רמיה "],"query":"019078057"},{"canonical":"Psalm 78:58","passages":["ויכעיסוהו בבמותם ובפסיליהם יקניאוהו "],"query":"019078058"},{"canonical":"Psalm 78:59","passages":["שמע אלהים ויתעבר וימאס מאד בישראל "],"query":"019078059"},{"canonical":"Psalm 78:60","passages":["ויטש משכן שלו אהל שכן באדם "],"query":"019078060"},{"canonical":"Psalm 78:61","passages":["ויתן לשבי עזו ותפארתו ביד צר "],"query":"019078061"},{"canonical":"Psalm 78:62","passages":["ויסגר לחרב עמו ובנחלתו התעבר "],"query":"019078062"},{"canonical":"Psalm 78:63","passages":["בחוריו אכלה אש ובתולתיו לא הוללו "],"query":"019078063"},{"canonical":"Psalm 78:64","passages":["כהניו בחרב נפלו ואלמנתיו לא תבכינה "],"query":"019078064"},{"canonical":"Psalm 78:65","passages":["ויקץ כישן אדני כגבור מתרונן מיין "],"query":"019078065"},{"canonical":"Psalm 78:66","passages":["ויך צריו אחור חרפת עולם נתן למו "],"query":"019078066"},{"canonical":"Psalm 78:67","passages":["וימאס באהל יוסף ובשבט אפרים לא בחר "],"query":"019078067"},{"canonical":"Psalm 78:68","passages":["ויבחר את שבט יהודה את הר ציון אשר אהב "],"query":"019078068"},{"canonical":"Psalm 78:69","passages":["ויבן כמו רמים מקדשו כארץ יסדה לעולם "],"query":"019078069"},{"canonical":"Psalm 78:70","passages":["ויבחר בדוד עבדו ויקחהו ממכלאת צאן "],"query":"019078070"},{"canonical":"Psalm 78:71","passages":["מאחר עלות הביאו לרעות ביעקב עמו ובישראל נחלתו "],"query":"019078071"},{"canonical":"Psalm 78:72","passages":["וירעם כתם לבבו ובתבונות כפיו ינחם "],"query":"019078072"}]}