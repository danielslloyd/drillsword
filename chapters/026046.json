{"query":"026046","verses":[{},{"canonical":"Ezekiel 46:1","passages":["כה אמר אדני יהוה שער החצר הפנימית הפנה קדים יהיה סגור ששת ימי המעשה וביום השבת יפתח וביום החדש יפתח "],"query":"026046001"},{"canonical":"Ezekiel 46:2","passages":["ובא הנשיא דרך אולם השער מחוץ ועמד על מזוזת השער ועשו הכהנים את עולתו ואת שלמיו והשתחוה על מפתן השער ויצא והשער לא יסגר עד הערב "],"query":"026046002"},{"canonical":"Ezekiel 46:3","passages":["והשתחוו עם הארץ פתח השער ההוא בשבתות ובחדשים לפני יהוה "],"query":"026046003"},{"canonical":"Ezekiel 46:4","passages":["והעלה אשר יקרב הנשיא ליהוה ביום השבת ששה כבשים תמימם ואיל תמים "],"query":"026046004"},{"canonical":"Ezekiel 46:5","passages":["ומנחה איפה לאיל ולכבשים מנחה מתת ידו ושמן הין לאיפה "],"query":"026046005"},{"canonical":"Ezekiel 46:6","passages":["וביום החדש פר בן בקר תמימם וששת כבשם ואיל תמימם יהיו "],"query":"026046006"},{"canonical":"Ezekiel 46:7","passages":["ואיפה לפר ואיפה לאיל יעשה מנחה ולכבשים כאשר תשיג ידו ושמן הין לאיפה "],"query":"026046007"},{"canonical":"Ezekiel 46:8","passages":["ובבוא הנשיא דרך אולם השער יבוא ובדרכו יצא "],"query":"026046008"},{"canonical":"Ezekiel 46:9","passages":["ובבוא עם הארץ לפני יהוה במועדים הבא דרך שער צפון להשתחות יצא דרך שער נגב והבא דרך שער נגב יצא דרך שער צפונה לא ישוב דרך השער אשר בא בו כי נכחו יצא "],"query":"026046009"},{"canonical":"Ezekiel 46:10","passages":["והנשיא בתוכם בבואם יבוא ובצאתם יצאו "],"query":"026046010"},{"canonical":"Ezekiel 46:11","passages":["ובחגים ובמועדים תהיה המנחה איפה לפר ואיפה לאיל ולכבשים מתת ידו ושמן הין לאיפה  ס "],"query":"026046011"},{"canonical":"Ezekiel 46:12","passages":["וכי יעשה הנשיא נדבה עולה או שלמים נדבה ליהוה ופתח לו את השער הפנה קדים ועשה את עלתו ואת שלמיו כאשר יעשה ביום השבת ויצא וסגר את השער אחרי צאתו "],"query":"026046012"},{"canonical":"Ezekiel 46:13","passages":["וכבש בן שנתו תמים תעשה עולה ליום ליהוה בבקר בבקר תעשה אתו "],"query":"026046013"},{"canonical":"Ezekiel 46:14","passages":["ומנחה תעשה עליו בבקר בבקר ששית האיפה ושמן שלישית ההין לרס את הסלת מנחה ליהוה חקות עולם תמיד "],"query":"026046014"},{"canonical":"Ezekiel 46:15","passages":["פ"],"query":"026046015"},{"canonical":"Ezekiel 46:16","passages":["כה אמר אדני יהוה כי יתן הנשיא מתנה לאיש מבניו נחלתו היא לבניו תהיה אחזתם היא בנחלה "],"query":"026046016"},{"canonical":"Ezekiel 46:17","passages":["וכי יתן מתנה מנחלתו לאחד מעבדיו והיתה לו עד שנת הדרור ושבת לנשיא אך נחלתו בניו להם תהיה "],"query":"026046017"},{"canonical":"Ezekiel 46:18","passages":["ולא יקח הנשיא מנחלת העם להונתם מאחזתם מאחזתו ינחל את בניו למען אשר לא יפצו עמי איש מאחזתו "],"query":"026046018"},{"canonical":"Ezekiel 46:19","passages":["ויביאני במבוא אשר על כתף השער אל הלשכות הקדש אל הכהנים הפנות צפונה והנה שם מקום  ס "],"query":"026046019"},{"canonical":"Ezekiel 46:20","passages":["ויאמר אלי זה המקום אשר יבשלו שם הכהנים את האשם ואת החטאת אשר יאפו את המנחה לבלתי הוציא אל החצר החיצונה לקדש את העם "],"query":"026046020"},{"canonical":"Ezekiel 46:21","passages":["ויוציאני אל החצר החיצנה ויעבירני אל ארבעת מקצועי החצר והנה חצר במקצע החצר חצר במקצע החצר "],"query":"026046021"},{"canonical":"Ezekiel 46:22","passages":["בארבעת מקצעות החצר חצרות קטרות ארבעים ארך ושלשים רחב מדה אחת לארבעתם מהקצעות "],"query":"026046022"},{"canonical":"Ezekiel 46:23","passages":["וטור סביב בהם סביב לארבעתם ומבשלות עשוי מתחת הטירות סביב "],"query":"026046023"},{"canonical":"Ezekiel 46:24","passages":["ויאמר אלי אלה בית המבשלים אשר יבשלו שם משרתי הבית את זבח העם "],"query":"026046024"}]}