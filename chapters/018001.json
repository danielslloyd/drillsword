{"query":"018001","verses":[{},{"canonical":"Job 1:1","passages":["איש היה בארץ עוץ איוב שמו והיה האיש ההוא תם וישר וירא אלהים וסר מרע "],"query":"018001001"},{"canonical":"Job 1:2","passages":["ויולדו לו שבעה בנים ושלוש בנות "],"query":"018001002"},{"canonical":"Job 1:3","passages":["ויהי מקנהו שבעת אלפי צאן ושלשת אלפי גמלים וחמש מאות צמד בקר וחמש מאות אתונות ועבדה רבה מאד ויהי האיש ההוא גדול מכל בני קדם "],"query":"018001003"},{"canonical":"Job 1:4","passages":["והלכו בניו ועשו משתה בית איש יומו ושלחו וקראו לשלשת אחיותיהם לאכל ולשתות עמהם "],"query":"018001004"},{"canonical":"Job 1:5","passages":["ויהי כי הקיפו ימי המשתה וישלח איוב ויקדשם והשכים בבקר והעלה עלות מספר כלם כי אמר איוב אולי חטאו בני וברכו אלהים בלבבם ככה יעשה איוב כל הימים פ"],"query":"018001005"},{"canonical":"Job 1:6","passages":["ויהי היום ויבאו בני האלהים להתיצב על יהוה ויבוא גם השטן בתוכם "],"query":"018001006"},{"canonical":"Job 1:7","passages":["ויאמר יהוה אל השטן מאין תבא ויען השטן את יהוה ויאמר משוט בארץ ומהתהלך בה "],"query":"018001007"},{"canonical":"Job 1:8","passages":["ויאמר יהוה אל השטן השמת לבך על עבדי איוב כי אין כמהו בארץ איש תם וישר ירא אלהים וסר מרע "],"query":"018001008"},{"canonical":"Job 1:9","passages":["ויען השטן את יהוה ויאמר החנם ירא איוב אלהים "],"query":"018001009"},{"canonical":"Job 1:10","passages":["הלא אתה שכת בעדו ובעד ביתו ובעד כל אשר לו מסביב מעשה ידיו ברכת ומקנהו פרץ בארץ "],"query":"018001010"},{"canonical":"Job 1:11","passages":["ואולם שלח נא ידך וגע בכל אשר לו אם לא על פניך יברכך "],"query":"018001011"},{"canonical":"Job 1:12","passages":["ויאמר יהוה אל השטן הנה כל אשר לו בידך רק אליו אל תשלח ידך ויצא השטן מעם פני יהוה "],"query":"018001012"},{"canonical":"Job 1:13","passages":["ויהי היום ובניו ובנתיו אכלים ושתים יין בבית אחיהם הבכור "],"query":"018001013"},{"canonical":"Job 1:14","passages":["ומלאך בא אל איוב ויאמר הבקר היו חרשות והאתנות רעות על ידיהם "],"query":"018001014"},{"canonical":"Job 1:15","passages":["ותפל שבא ותקחם ואת הנערים הכו לפי חרב ואמלטה רק אני לבדי להגיד לך "],"query":"018001015"},{"canonical":"Job 1:16","passages":["עוד זה מדבר וזה בא ויאמר אש אלהים נפלה מן השמים ותבער בצאן ובנערים ותאכלם ואמלטה רק אני לבדי להגיד לך "],"query":"018001016"},{"canonical":"Job 1:17","passages":["עוד זה מדבר וזה בא ויאמר כשדים שמו שלשה ראשים ויפשטו על הגמלים ויקחום ואת הנערים הכו לפי חרב ואמלטה רק אני לבדי להגיד לך "],"query":"018001017"},{"canonical":"Job 1:18","passages":["עד זה מדבר וזה בא ויאמר בניך ובנותיך אכלים ושתים יין בבית אחיהם הבכור "],"query":"018001018"},{"canonical":"Job 1:19","passages":["והנה רוח גדולה באה מעבר המדבר ויגע בארבע פנות הבית ויפל על הנערים וימותו ואמלטה רק אני לבדי להגיד לך "],"query":"018001019"},{"canonical":"Job 1:20","passages":["ויקם איוב ויקרע את מעלו ויגז את ראשו ויפל ארצה וישתחו "],"query":"018001020"},{"canonical":"Job 1:21","passages":["ויאמר ערם יצאתי מבטן אמי וערם אשוב שמה יהוה נתן ויהוה לקח יהי שם יהוה מברך "],"query":"018001021"},{"canonical":"Job 1:22","passages":["בכל זאת לא חטא איוב ולא נתן תפלה לאלהים פ"],"query":"018001022"}]}