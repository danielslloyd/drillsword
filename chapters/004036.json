{"query":"004036","verses":[{},{"canonical":"Numbers 36:1","passages":["ויקרבו ראשי האבות למשפחת בני גלעד בן מכיר בן מנשה ממשפחת בני יוסף וידברו לפני משה ולפני הנשאים ראשי אבות לבני ישראל "],"query":"004036001"},{"canonical":"Numbers 36:2","passages":["ויאמרו את אדני צוה יהוה לתת את הארץ בנחלה בגורל לבני ישראל ואדני צוה ביהוה לתת את נחלת צלפחד אחינו לבנתיו "],"query":"004036002"},{"canonical":"Numbers 36:3","passages":["והיו לאחד מבני שבטי בני ישראל לנשים ונגרעה נחלתן מנחלת אבתינו ונוסף על נחלת המטה אשר תהיינה להם ומגרל נחלתנו יגרע "],"query":"004036003"},{"canonical":"Numbers 36:4","passages":["ואם יהיה היבל לבני ישראל ונוספה נחלתן על נחלת המטה אשר תהיינה להם ומנחלת מטה אבתינו יגרע נחלתן "],"query":"004036004"},{"canonical":"Numbers 36:5","passages":["ויצו משה את בני ישראל על פי יהוה לאמר כן מטה בני יוסף דברים "],"query":"004036005"},{"canonical":"Numbers 36:6","passages":["זה הדבר אשר צוה יהוה לבנות צלפחד לאמר לטוב בעיניהם תהיינה לנשים אך למשפחת מטה אביהם תהיינה לנשים "],"query":"004036006"},{"canonical":"Numbers 36:7","passages":["ולא תסב נחלה לבני ישראל ממטה אל מטה כי איש בנחלת מטה אבתיו ידבקו בני ישראל "],"query":"004036007"},{"canonical":"Numbers 36:8","passages":["וכל בת ירשת נחלה ממטות בני ישראל לאחד ממשפחת מטה אביה תהיה לאשה למען יירשו בני ישראל איש נחלת אבתיו "],"query":"004036008"},{"canonical":"Numbers 36:9","passages":["ולא תסב נחלה ממטה למטה אחר כי איש בנחלתו ידבקו מטות בני ישראל "],"query":"004036009"},{"canonical":"Numbers 36:10","passages":["כאשר צוה יהוה את משה כן עשו בנות צלפחד "],"query":"004036010"},{"canonical":"Numbers 36:11","passages":["ותהיינה מחלה תרצה וחגלה ומלכה ונעה בנות צלפחד לבני דדיהן לנשים "],"query":"004036011"},{"canonical":"Numbers 36:12","passages":["ממשפחת בני מנשה בן יוסף היו לנשים ותהי נחלתן על מטה משפחת אביהן "],"query":"004036012"},{"canonical":"Numbers 36:13","passages":["אלה המצות והמשפטים אשר צוה יהוה ביד משה אל בני ישראל בערבת מואב על ירדן ירחו "],"query":"004036013"}]}