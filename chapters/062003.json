{"query":"062003","verses":[{},{"canonical":"1 John 3:1","passages":["ἴδετε ποταπὴν ἀγάπην δέδωκεν ἡμῖν ὁ πατὴρ ἵνα τέκνα θεοῦ κληθῶμεν,   ⸂καὶ ἐσμέν⸃.  διὰ τοῦτο ὁ κόσμος οὐ γινώσκει  ⸀ἡμᾶς ὅτι οὐκ ἔγνω αὐτόν.  "],"query":"062003001"},{"canonical":"1 John 3:2","passages":["ἀγαπητοί,  νῦν τέκνα θεοῦ ἐσμεν,  καὶ οὔπω ἐφανερώθη τί ἐσόμεθα.   ⸀οἴδαμεν ὅτι ἐὰν φανερωθῇ ὅμοιοι αὐτῷ ἐσόμεθα,  ὅτι ὀψόμεθα αὐτὸν καθώς ἐστιν.  "],"query":"062003002"},{"canonical":"1 John 3:3","passages":["καὶ πᾶς ὁ ἔχων τὴν ἐλπίδα ταύτην ἐπ’ αὐτῷ ἁγνίζει ἑαυτὸν καθὼς ἐκεῖνος ἁγνός ἐστιν.  "],"query":"062003003"},{"canonical":"1 John 3:4","passages":["Πᾶς ὁ ποιῶν τὴν ἁμαρτίαν καὶ τὴν ἀνομίαν ποιεῖ,  καὶ ἡ ἁμαρτία ἐστὶν ἡ ἀνομία.  "],"query":"062003004"},{"canonical":"1 John 3:5","passages":["καὶ οἴδατε ὅτι ἐκεῖνος ἐφανερώθη ἵνα τὰς  ⸀ἁμαρτίας ἄρῃ,  καὶ ἁμαρτία ἐν αὐτῷ οὐκ ἔστιν.  "],"query":"062003005"},{"canonical":"1 John 3:6","passages":["πᾶς ὁ ἐν αὐτῷ μένων οὐχ ἁμαρτάνει·  πᾶς ὁ ἁμαρτάνων οὐχ ἑώρακεν αὐτὸν οὐδὲ ἔγνωκεν αὐτόν.  "],"query":"062003006"},{"canonical":"1 John 3:7","passages":["τεκνία,  μηδεὶς πλανάτω ὑμᾶς·  ὁ ποιῶν τὴν δικαιοσύνην δίκαιός ἐστιν,  καθὼς ἐκεῖνος δίκαιός ἐστιν·  "],"query":"062003007"},{"canonical":"1 John 3:8","passages":["ὁ ποιῶν τὴν ἁμαρτίαν ἐκ τοῦ διαβόλου ἐστίν,  ὅτι ἀπ’ ἀρχῆς ὁ διάβολος ἁμαρτάνει.  εἰς τοῦτο ἐφανερώθη ὁ υἱὸς τοῦ θεοῦ ἵνα λύσῃ τὰ ἔργα τοῦ διαβόλου.  "],"query":"062003008"},{"canonical":"1 John 3:9","passages":["πᾶς ὁ γεγεννημένος ἐκ τοῦ θεοῦ ἁμαρτίαν οὐ ποιεῖ,  ὅτι σπέρμα αὐτοῦ ἐν αὐτῷ μένει,  καὶ οὐ δύναται ἁμαρτάνειν,  ὅτι ἐκ τοῦ θεοῦ γεγέννηται.  "],"query":"062003009"},{"canonical":"1 John 3:10","passages":["ἐν τούτῳ φανερά ἐστιν τὰ τέκνα τοῦ θεοῦ καὶ τὰ τέκνα τοῦ διαβόλου·  πᾶς ὁ μὴ ποιῶν δικαιοσύνην οὐκ ἔστιν ἐκ τοῦ θεοῦ,  καὶ ὁ μὴ ἀγαπῶν τὸν ἀδελφὸν αὐτοῦ.  "],"query":"062003010"},{"canonical":"1 John 3:11","passages":["Ὅτι αὕτη ἐστὶν ἡ ἀγγελία ἣν ἠκούσατε ἀπ’ ἀρχῆς,  ἵνα ἀγαπῶμεν ἀλλήλους·  "],"query":"062003011"},{"canonical":"1 John 3:12","passages":["οὐ καθὼς Κάϊν ἐκ τοῦ πονηροῦ ἦν καὶ ἔσφαξεν τὸν ἀδελφὸν αὐτοῦ·  καὶ χάριν τίνος ἔσφαξεν αὐτόν;  ὅτι τὰ ἔργα αὐτοῦ πονηρὰ ἦν,  τὰ δὲ τοῦ ἀδελφοῦ αὐτοῦ δίκαια.  "],"query":"062003012"},{"canonical":"1 John 3:13","passages":[" ⸀μὴ θαυμάζετε,   ⸀ἀδελφοί,  εἰ μισεῖ ὑμᾶς ὁ κόσμος.  "],"query":"062003013"},{"canonical":"1 John 3:14","passages":["ἡμεῖς οἴδαμεν ὅτι μεταβεβήκαμεν ἐκ τοῦ θανάτου εἰς τὴν ζωήν,  ὅτι ἀγαπῶμεν τοὺς ἀδελφούς·  ὁ μὴ  ⸀ἀγαπῶν μένει ἐν τῷ θανάτῳ.  "],"query":"062003014"},{"canonical":"1 John 3:15","passages":["πᾶς ὁ μισῶν τὸν ἀδελφὸν αὐτοῦ ἀνθρωποκτόνος ἐστίν,  καὶ οἴδατε ὅτι πᾶς ἀνθρωποκτόνος οὐκ ἔχει ζωὴν αἰώνιον ἐν  ⸀αὐτῷ μένουσαν.  "],"query":"062003015"},{"canonical":"1 John 3:16","passages":["ἐν τούτῳ ἐγνώκαμεν τὴν ἀγάπην,  ὅτι ἐκεῖνος ὑπὲρ ἡμῶν τὴν ψυχὴν αὐτοῦ ἔθηκεν·  καὶ ἡμεῖς ὀφείλομεν ὑπὲρ τῶν ἀδελφῶν τὰς ψυχὰς  ⸀θεῖναι.  "],"query":"062003016"},{"canonical":"1 John 3:17","passages":["ὃς δ’ ἂν ἔχῃ τὸν βίον τοῦ κόσμου καὶ θεωρῇ τὸν ἀδελφὸν αὐτοῦ χρείαν ἔχοντα καὶ κλείσῃ τὰ σπλάγχνα αὐτοῦ ἀπ’ αὐτοῦ,  πῶς ἡ ἀγάπη τοῦ θεοῦ μένει ἐν αὐτῷ;  "],"query":"062003017"},{"canonical":"1 John 3:18","passages":[" ⸀Τεκνία,  μὴ ἀγαπῶμεν λόγῳ μηδὲ τῇ γλώσσῃ ἀλλὰ ἐν ἔργῳ καὶ ἀληθείᾳ.  "],"query":"062003018"},{"canonical":"1 John 3:19","passages":[" ⸀ἐν τούτῳ  ⸀γνωσόμεθα ὅτι ἐκ τῆς ἀληθείας ἐσμέν,  καὶ ἔμπροσθεν αὐτοῦ πείσομεν  ⸂τὴν καρδίαν⸃  ἡμῶν "],"query":"062003019"},{"canonical":"1 John 3:20","passages":["ὅτι ἐὰν καταγινώσκῃ ἡμῶν ἡ καρδία,  ὅτι μείζων ἐστὶν ὁ θεὸς τῆς καρδίας ἡμῶν καὶ γινώσκει πάντα.  "],"query":"062003020"},{"canonical":"1 John 3:21","passages":["ἀγαπητοί,  ἐὰν ἡ καρδία  ⸂μὴ καταγινώσκῃ ἡμῶν⸃,  παρρησίαν ἔχομεν πρὸς τὸν θεόν,  "],"query":"062003021"},{"canonical":"1 John 3:22","passages":["καὶ ὃ  ⸀ἐὰν αἰτῶμεν λαμβάνομεν  ⸀ἀπ’ αὐτοῦ,  ὅτι τὰς ἐντολὰς αὐτοῦ τηροῦμεν καὶ τὰ ἀρεστὰ ἐνώπιον αὐτοῦ ποιοῦμεν.  "],"query":"062003022"},{"canonical":"1 John 3:23","passages":["καὶ αὕτη ἐστὶν ἡ ἐντολὴ αὐτοῦ,  ἵνα  ⸀πιστεύσωμεν τῷ ὀνόματι τοῦ υἱοῦ αὐτοῦ Ἰησοῦ Χριστοῦ καὶ ἀγαπῶμεν ἀλλήλους,  καθὼς ἔδωκεν ἐντολὴν  ⸀ἡμῖν.  "],"query":"062003023"},{"canonical":"1 John 3:24","passages":["καὶ ὁ τηρῶν τὰς ἐντολὰς αὐτοῦ ἐν αὐτῷ μένει καὶ αὐτὸς ἐν αὐτῷ·  καὶ ἐν τούτῳ γινώσκομεν ὅτι μένει ἐν ἡμῖν,  ἐκ τοῦ πνεύματος οὗ ἡμῖν ἔδωκεν.  "],"query":"062003024"}]}