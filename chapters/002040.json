{"query":"002040","verses":[{},{"canonical":"Exodus 40:1","passages":["וידבר יהוה אל משה לאמר "],"query":"002040001"},{"canonical":"Exodus 40:2","passages":["ביום החדש הראשון באחד לחדש תקים את משכן אהל מועד "],"query":"002040002"},{"canonical":"Exodus 40:3","passages":["ושמת שם את ארון העדות וסכת על הארן את הפרכת "],"query":"002040003"},{"canonical":"Exodus 40:4","passages":["והבאת את השלחן וערכת את ערכו והבאת את המנרה והעלית את נרתיה "],"query":"002040004"},{"canonical":"Exodus 40:5","passages":["ונתתה את מזבח הזהב לקטרת לפני ארון העדת ושמת את מסך הפתח למשכן "],"query":"002040005"},{"canonical":"Exodus 40:6","passages":["ונתתה את מזבח העלה לפני פתח משכן אהל מועד "],"query":"002040006"},{"canonical":"Exodus 40:7","passages":["ונתת את הכיר בין אהל מועד ובין המזבח ונתת שם מים "],"query":"002040007"},{"canonical":"Exodus 40:8","passages":["ושמת את החצר סביב ונתת את מסך שער החצר "],"query":"002040008"},{"canonical":"Exodus 40:9","passages":["ולקחת את שמן המשחה ומשחת את המשכן ואת כל אשר בו וקדשת אתו ואת כל כליו והיה קדש "],"query":"002040009"},{"canonical":"Exodus 40:10","passages":["ומשחת את מזבח העלה ואת כל כליו וקדשת את המזבח והיה המזבח קדש ק͏דשים "],"query":"002040010"},{"canonical":"Exodus 40:11","passages":["ומשחת את הכיר ואת כנו וקדשת אתו "],"query":"002040011"},{"canonical":"Exodus 40:12","passages":["והקרבת את אהרן ואת בניו אל פתח אהל מועד ורחצת אתם במים "],"query":"002040012"},{"canonical":"Exodus 40:13","passages":["והלבשת את אהרן את בגדי הקדש ומשחת אתו וקדשת אתו וכהן לי "],"query":"002040013"},{"canonical":"Exodus 40:14","passages":["ואת בניו תקריב והלבשת אתם כתנת "],"query":"002040014"},{"canonical":"Exodus 40:15","passages":["ומשחת אתם כאשר משחת את אביהם וכהנו לי והיתה להית להם משחתם לכהנת עולם לדרתם "],"query":"002040015"},{"canonical":"Exodus 40:16","passages":["ויעש משה ככל אשר צוה יהוה אתו כן עשה  ס "],"query":"002040016"},{"canonical":"Exodus 40:17","passages":["ויהי בחדש הראשון בשנה השנית באחד לחדש הוקם המשכן "],"query":"002040017"},{"canonical":"Exodus 40:18","passages":["ויקם משה את המשכן ויתן את אדניו וישם את קרשיו ויתן את בריחיו ויקם את עמודיו "],"query":"002040018"},{"canonical":"Exodus 40:19","passages":["ויפרש את האהל על המשכן וישם את מכסה האהל עליו מלמעלה כאשר צוה יהוה את משה  ס "],"query":"002040019"},{"canonical":"Exodus 40:20","passages":["ויקח ויתן את העדת אל הארן וישם את הבדים על הארן ויתן את הכפרת על הארן מלמעלה "],"query":"002040020"},{"canonical":"Exodus 40:21","passages":["ויבא את הארן אל המשכן וישם את פרכת המסך ויסך על ארון העדות כאשר צוה יהוה את משה  ס "],"query":"002040021"},{"canonical":"Exodus 40:22","passages":["ויתן את השלחן באהל מועד על ירך המשכן צפנה מחוץ לפרכת "],"query":"002040022"},{"canonical":"Exodus 40:23","passages":["ויערך עליו ערך לחם לפני יהוה כאשר צוה יהוה את משה  ס "],"query":"002040023"},{"canonical":"Exodus 40:24","passages":["וישם את המנרה באהל מועד נכח השלחן על ירך המשכן נגבה "],"query":"002040024"},{"canonical":"Exodus 40:25","passages":["ויעל הנרת לפני יהוה כאשר צוה יהוה את משה  ס "],"query":"002040025"},{"canonical":"Exodus 40:26","passages":["וישם את מזבח הזהב באהל מועד לפני הפרכת "],"query":"002040026"},{"canonical":"Exodus 40:27","passages":["ויקטר עליו קטרת סמים כאשר צוה יהוה את משה פ"],"query":"002040027"},{"canonical":"Exodus 40:28","passages":["וישם את מסך הפתח למשכן "],"query":"002040028"},{"canonical":"Exodus 40:29","passages":["ואת מזבח העלה שם פתח משכן אהל מועד ויעל עליו את העלה ואת המנחה כאשר צוה יהוה את משה  ס "],"query":"002040029"},{"canonical":"Exodus 40:30","passages":["וישם את הכיר בין אהל מועד ובין המזבח ויתן שמה מים לרחצה "],"query":"002040030"},{"canonical":"Exodus 40:31","passages":["ורחצו ממנו משה ואהרן ובניו את ידיהם ואת רגליהם "],"query":"002040031"},{"canonical":"Exodus 40:32","passages":["בבאם אל אהל מועד ובקרבתם אל המזבח ירחצו כאשר צוה יהוה את משה  ס "],"query":"002040032"},{"canonical":"Exodus 40:33","passages":["ויקם את החצר סביב למשכן ולמזבח ויתן את מסך שער החצר ויכל משה את המלאכה פ"],"query":"002040033"},{"canonical":"Exodus 40:34","passages":["ויכס הענן את אהל מועד וכבוד יהוה מלא את המשכן "],"query":"002040034"},{"canonical":"Exodus 40:35","passages":["ולא יכל משה לבוא אל אהל מועד כי שכן עליו הענן וכבוד יהוה מלא את המשכן "],"query":"002040035"},{"canonical":"Exodus 40:36","passages":["ובהעלות הענן מעל המשכן יסעו בני ישראל בכל מסעיהם "],"query":"002040036"},{"canonical":"Exodus 40:37","passages":["ואם לא יעלה הענן ולא יסעו עד יום העלתו "],"query":"002040037"},{"canonical":"Exodus 40:38","passages":["כי ענן יהוה על המשכן יומם ואש תהיה לילה בו לעיני כל בית ישראל בכל מסעיהם "],"query":"002040038"}]}