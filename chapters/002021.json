{"query":"002021","verses":[{},{"canonical":"Exodus 21:1","passages":["ואלה המשפטים אשר תשים לפניהם "],"query":"002021001"},{"canonical":"Exodus 21:2","passages":["כי תקנה עבד עברי שש שנים יעבד ובשבעת יצא לחפשי חנם "],"query":"002021002"},{"canonical":"Exodus 21:3","passages":["אם בגפו יבא בגפו יצא אם בעל אשה הוא ויצאה אשתו עמו "],"query":"002021003"},{"canonical":"Exodus 21:4","passages":["אם אדניו יתן לו אשה וילדה לו בנים או בנות האשה וילדיה תהיה לאדניה והוא יצא בגפו "],"query":"002021004"},{"canonical":"Exodus 21:5","passages":["ואם אמר יאמר העבד אהבתי את אדני את אשתי ואת בני לא אצא חפשי "],"query":"002021005"},{"canonical":"Exodus 21:6","passages":["והגישו אדניו אל האלהים והגישו אל הדלת או אל המזוזה ורצע אדניו את אזנו במרצע ועבדו לעלם  ס "],"query":"002021006"},{"canonical":"Exodus 21:7","passages":["וכי ימכר איש את בתו לאמה לא תצא כצאת העבדים "],"query":"002021007"},{"canonical":"Exodus 21:8","passages":["אם רעה בעיני אדניה אשר לו יעדה והפדה לעם נכרי לא ימשל למכרה בבגדו בה "],"query":"002021008"},{"canonical":"Exodus 21:9","passages":["ואם לבנו ייעדנה כמשפט הבנות יעשה לה "],"query":"002021009"},{"canonical":"Exodus 21:10","passages":["אם אחרת יקח לו שארה כסותה וענתה לא יגרע "],"query":"002021010"},{"canonical":"Exodus 21:11","passages":["ואם שלש אלה לא יעשה לה ויצאה חנם אין כסף  ס "],"query":"002021011"},{"canonical":"Exodus 21:12","passages":["מכה איש ומת מות יומת "],"query":"002021012"},{"canonical":"Exodus 21:13","passages":["ואשר לא צדה והאלהים אנה לידו ושמתי לך מקום אשר ינוס שמה  ס "],"query":"002021013"},{"canonical":"Exodus 21:14","passages":["וכי יזד איש על רעהו להרגו בערמה מעם מזבחי תקחנו למות  ס "],"query":"002021014"},{"canonical":"Exodus 21:15","passages":["ומכה אביו ואמו מות יומת "],"query":"002021015"},{"canonical":"Exodus 21:16","passages":["וגנב איש ומכרו ונמצא בידו מות יומת  ס "],"query":"002021016"},{"canonical":"Exodus 21:17","passages":["ומקלל אביו ואמו מות יומת  ס "],"query":"002021017"},{"canonical":"Exodus 21:18","passages":["וכי יריבן אנשים והכה איש את רעהו באבן או באגרף ולא ימות ונפל למשכב "],"query":"002021018"},{"canonical":"Exodus 21:19","passages":["אם יקום והתהלך בחוץ על משענתו ונקה המכה רק שבתו יתן ורפא ירפא  ס "],"query":"002021019"},{"canonical":"Exodus 21:20","passages":["וכי יכה איש את עבדו או את אמתו בשבט ומת תחת ידו נקם ינקם "],"query":"002021020"},{"canonical":"Exodus 21:21","passages":["אך אם יום או יומים יעמד לא יקם כי כספו הוא  ס "],"query":"002021021"},{"canonical":"Exodus 21:22","passages":["וכי ינצו אנשים ונגפו אשה הרה ויצאו ילדיה ולא יהיה אסון ענוש יענש כ͏אשר ישית עליו בעל האשה ונתן בפללים "],"query":"002021022"},{"canonical":"Exodus 21:23","passages":["ואם אסון יהיה ונתתה נפש תחת נפש "],"query":"002021023"},{"canonical":"Exodus 21:24","passages":["עין תחת עין שן תחת שן יד תחת יד רגל תחת רגל "],"query":"002021024"},{"canonical":"Exodus 21:25","passages":["כויה תחת כויה פצע תחת פצע חבורה תחת חבורה  ס "],"query":"002021025"},{"canonical":"Exodus 21:26","passages":["וכי יכה איש את עין עבדו או את עין אמתו ושחתה ל͏חפשי ישלחנו תחת עינו  ס "],"query":"002021026"},{"canonical":"Exodus 21:27","passages":["ואם שן עבדו או שן אמתו יפיל ל͏חפשי ישלחנו תחת שנו פ"],"query":"002021027"},{"canonical":"Exodus 21:28","passages":["וכי יגח שור את איש או את אשה ומת סקול יסקל השור ולא יאכל את בשרו ובעל השור נקי "],"query":"002021028"},{"canonical":"Exodus 21:29","passages":["ואם שור נגח הוא מתמל שלשם והועד בבעליו ולא ישמרנו והמית איש או אשה השור יסקל וגם בעליו יומת "],"query":"002021029"},{"canonical":"Exodus 21:30","passages":["אם כפר יושת עליו ונתן פדין נפשו ככל אשר יושת עליו "],"query":"002021030"},{"canonical":"Exodus 21:31","passages":["או בן יגח או בת יגח כמשפט הזה יעשה לו "],"query":"002021031"},{"canonical":"Exodus 21:32","passages":["אם עבד יגח השור או אמה כסף שלשים שקלים יתן לאדניו והשור יסקל  ס "],"query":"002021032"},{"canonical":"Exodus 21:33","passages":["וכי יפתח איש בור או כי יכרה איש בר ולא יכסנו ונפל שמה שור או חמור "],"query":"002021033"},{"canonical":"Exodus 21:34","passages":["בעל הבור ישלם כסף ישיב לבעליו והמת יהיה לו  ס "],"query":"002021034"},{"canonical":"Exodus 21:35","passages":["וכי יגף שור איש את שור רעהו ומת ומכרו את השור החי וחצו את כספו וגם את המת י͏חצון "],"query":"002021035"},{"canonical":"Exodus 21:36","passages":["או נודע כי שור נגח הוא מתמול שלשם ולא ישמרנו בעליו שלם ישלם שור תחת השור והמת יהיה לו  ס "],"query":"002021036"},{"canonical":"Exodus 21:37","passages":["כי יגנב איש שור או שה וטבחו או מכרו חמשה בקר ישלם תחת השור וארבע צאן תחת השה "],"query":"002021037"}]}