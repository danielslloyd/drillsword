{"query":"003022","verses":[{},{"canonical":"Leviticus 22:1","passages":["וידבר יהוה אל משה לאמר "],"query":"003022001"},{"canonical":"Leviticus 22:2","passages":["דבר אל אהרן ואל בניו וינזרו מקדשי בני ישראל ולא יחללו את שם קדשי אשר הם מקדשים לי אני יהוה "],"query":"003022002"},{"canonical":"Leviticus 22:3","passages":["אמר אלהם לדרתיכם כל איש אשר יקרב מכל זרעכם אל הקדשים אשר יקדישו בני ישראל ליהוה וטמאתו עליו ונכרתה הנפש ההוא מלפני אני יהוה "],"query":"003022003"},{"canonical":"Leviticus 22:4","passages":["איש איש מזרע אהרן והוא צרוע או זב בקדשים לא יאכל עד אשר יטהר והנגע בכל טמא נפש או איש אשר תצא ממנו שכבת זרע "],"query":"003022004"},{"canonical":"Leviticus 22:5","passages":["או איש אשר יגע בכל שרץ אשר יטמא לו או באדם אשר יטמא לו לכל טמאתו "],"query":"003022005"},{"canonical":"Leviticus 22:6","passages":["נפש אשר תגע בו וטמאה עד הערב ולא יאכל מן הקדשים כי אם רחץ בשרו במים "],"query":"003022006"},{"canonical":"Leviticus 22:7","passages":["ובא השמש וטהר ואחר יאכל מן הקדשים כי לחמו הוא "],"query":"003022007"},{"canonical":"Leviticus 22:8","passages":["נבלה וטרפה לא יאכל לטמאה בה אני יהוה "],"query":"003022008"},{"canonical":"Leviticus 22:9","passages":["ושמרו את משמרתי ולא ישאו עליו חטא ומתו בו כי יחללהו אני יהוה מקדשם "],"query":"003022009"},{"canonical":"Leviticus 22:10","passages":["וכל זר לא יאכל קדש תושב כהן ושכיר לא יאכל קדש "],"query":"003022010"},{"canonical":"Leviticus 22:11","passages":["וכהן כי יקנה נפש קנין כספו הוא יאכל בו ויליד ביתו הם יאכלו בלחמו "],"query":"003022011"},{"canonical":"Leviticus 22:12","passages":["ובת כהן כי תהיה לאיש זר הוא בתרומת הקדשים לא תאכל "],"query":"003022012"},{"canonical":"Leviticus 22:13","passages":["ובת כהן כי תהיה אלמנה וגרושה וזרע אין לה ושבה אל בית אביה כנעוריה מלחם אביה תאכל וכל זר לא יאכל בו  ס "],"query":"003022013"},{"canonical":"Leviticus 22:14","passages":["ואיש כי יאכל קדש בשגגה ויסף חמשיתו עליו ונתן לכהן את הקדש "],"query":"003022014"},{"canonical":"Leviticus 22:15","passages":["ולא יחללו את קדשי בני ישראל את אשר ירימו ליהוה "],"query":"003022015"},{"canonical":"Leviticus 22:16","passages":["והשיאו אותם עון אשמה באכלם את קדשיהם כי אני יהוה מקדשם פ"],"query":"003022016"},{"canonical":"Leviticus 22:17","passages":["וידבר יהוה אל משה לאמר "],"query":"003022017"},{"canonical":"Leviticus 22:18","passages":["דבר אל אהרן ואל בניו ואל כל בני ישראל ואמרת אלהם איש איש מבית ישראל ומן הגר בישראל אשר יקריב קרבנו לכל נדריהם ולכל נדבותם אשר יקריבו ליהוה לעלה "],"query":"003022018"},{"canonical":"Leviticus 22:19","passages":["לרצנכם תמים זכר בבקר בכשבים ובעזים "],"query":"003022019"},{"canonical":"Leviticus 22:20","passages":["כל אשר בו מום לא תקריבו כי לא לרצון יהיה לכם "],"query":"003022020"},{"canonical":"Leviticus 22:21","passages":["ואיש כי יקריב זבח שלמים ליהוה לפלא נדר או לנדבה בבקר או בצאן תמים יהיה לרצון כל מום לא יהיה בו "],"query":"003022021"},{"canonical":"Leviticus 22:22","passages":["עורת או שבור או חרוץ או יבלת או גרב או ילפת לא תקריבו אלה ליהוה ואשה לא תתנו מהם על המזבח ליהוה "],"query":"003022022"},{"canonical":"Leviticus 22:23","passages":["ושור ושה שרוע וקלוט נדבה תעשה אתו ולנדר לא ירצה "],"query":"003022023"},{"canonical":"Leviticus 22:24","passages":["ומעוך וכתות ונתוק וכרות לא תקריבו ליהוה ובארצכם לא תעשו "],"query":"003022024"},{"canonical":"Leviticus 22:25","passages":["ומיד בן נכר לא תקריבו את לחם אלהיכם מכל אלה כי משחתם בהם מום בם לא ירצו לכם פ"],"query":"003022025"},{"canonical":"Leviticus 22:26","passages":["וידבר יהוה אל משה לאמר "],"query":"003022026"},{"canonical":"Leviticus 22:27","passages":["שור או כשב או עז כי יולד והיה שבעת ימים תחת אמו ומיום השמיני והלאה ירצה לקרבן אשה ליהוה "],"query":"003022027"},{"canonical":"Leviticus 22:28","passages":["ושור או שה אתו ואת בנו לא תשחטו ביום אחד "],"query":"003022028"},{"canonical":"Leviticus 22:29","passages":["וכי תזבחו זבח תודה ליהוה לרצנכם תזבחו "],"query":"003022029"},{"canonical":"Leviticus 22:30","passages":["ביום ההוא יאכל לא תותירו ממנו עד בקר אני יהוה "],"query":"003022030"},{"canonical":"Leviticus 22:31","passages":["ושמרתם מצותי ועשיתם אתם אני יהוה "],"query":"003022031"},{"canonical":"Leviticus 22:32","passages":["ולא תחללו את שם קדשי ונקדשתי בתוך בני ישראל אני יהוה מקדשכם "],"query":"003022032"},{"canonical":"Leviticus 22:33","passages":["המוציא אתכם מארץ מצרים להיות לכם לאלהים אני יהוה פ"],"query":"003022033"}]}