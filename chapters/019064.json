{"query":"019064","verses":[{},{"canonical":"Psalm 64:1","passages":["למנצח מזמור לדוד "],"query":"019064001"},{"canonical":"Psalm 64:2","passages":["שמע אלהים קולי בשיחי מפחד אויב תצר חיי "],"query":"019064002"},{"canonical":"Psalm 64:3","passages":["תסתירני מסוד מרעים מרגשת פעלי און "],"query":"019064003"},{"canonical":"Psalm 64:4","passages":["אשר שננו כחרב לשונם דרכו חצם דבר מר "],"query":"019064004"},{"canonical":"Psalm 64:5","passages":["לירות במסתרים תם פתאם ירהו ולא ייראו "],"query":"019064005"},{"canonical":"Psalm 64:6","passages":["יחזקו למו דבר רע יספרו לטמון מוקשים אמרו מי יראה למו "],"query":"019064006"},{"canonical":"Psalm 64:7","passages":["יחפשו עולת תמנו חפש מחפש וקרב איש ולב עמק "],"query":"019064007"},{"canonical":"Psalm 64:8","passages":["וירם אלהים חץ פתאום היו מכותם "],"query":"019064008"},{"canonical":"Psalm 64:9","passages":["ויכשילוהו עלימו לשונם יתנדדו כל ראה בם "],"query":"019064009"},{"canonical":"Psalm 64:10","passages":["וייראו כל אדם ויגידו פעל אלהים ומעשהו השכילו "],"query":"019064010"},{"canonical":"Psalm 64:11","passages":["ישמח צדיק ביהוה וחסה בו ויתהללו כל ישרי לב "],"query":"019064011"}]}