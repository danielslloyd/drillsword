{"query":"046006","verses":[{},{"canonical":"1 Corinthians 6:1","passages":["Τολμᾷ τις ὑμῶν πρᾶγμα ἔχων πρὸς τὸν ἕτερον κρίνεσθαι ἐπὶ τῶν ἀδίκων,  καὶ οὐχὶ ἐπὶ τῶν ἁγίων;  "],"query":"046006001"},{"canonical":"1 Corinthians 6:2","passages":[" ⸀ἢ οὐκ οἴδατε ὅτι οἱ ἅγιοι τὸν κόσμον κρινοῦσιν;  καὶ εἰ ἐν ὑμῖν κρίνεται ὁ κόσμος,  ἀνάξιοί ἐστε κριτηρίων ἐλαχίστων;  "],"query":"046006002"},{"canonical":"1 Corinthians 6:3","passages":["οὐκ οἴδατε ὅτι ἀγγέλους κρινοῦμεν,  μήτιγε βιωτικά;  "],"query":"046006003"},{"canonical":"1 Corinthians 6:4","passages":["βιωτικὰ μὲν οὖν κριτήρια ἐὰν ἔχητε,  τοὺς ἐξουθενημένους ἐν τῇ ἐκκλησίᾳ,  τούτους καθίζετε;  "],"query":"046006004"},{"canonical":"1 Corinthians 6:5","passages":["πρὸς ἐντροπὴν ὑμῖν λέγω.  οὕτως οὐκ ἔνι ἐν ὑμῖν  ⸂οὐδεὶς σοφὸς⸃  ὃς δυνήσεται διακρῖναι ἀνὰ μέσον τοῦ  ⸀ἀδελφοῦ αὐτοῦ,  "],"query":"046006005"},{"canonical":"1 Corinthians 6:6","passages":["ἀλλὰ ἀδελφὸς μετὰ ἀδελφοῦ κρίνεται,  καὶ τοῦτο ἐπὶ ἀπίστων;  "],"query":"046006006"},{"canonical":"1 Corinthians 6:7","passages":["ἤδη μὲν  ⸀οὖν ὅλως ἥττημα ὑμῖν ἐστιν ὅτι κρίματα ἔχετε μεθ’ ἑαυτῶν·  διὰ τί οὐχὶ μᾶλλον ἀδικεῖσθε;  διὰ τί οὐχὶ μᾶλλον ἀποστερεῖσθε;  "],"query":"046006007"},{"canonical":"1 Corinthians 6:8","passages":["ἀλλὰ ὑμεῖς ἀδικεῖτε καὶ ἀποστερεῖτε,  καὶ  ⸀τοῦτο ἀδελφούς.  "],"query":"046006008"},{"canonical":"1 Corinthians 6:9","passages":["Ἢ οὐκ οἴδατε ὅτι ἄδικοι  ⸂θεοῦ βασιλείαν⸃  οὐ κληρονομήσουσιν;  μὴ πλανᾶσθε·  οὔτε πόρνοι οὔτε εἰδωλολάτραι οὔτε μοιχοὶ οὔτε μαλακοὶ οὔτε ἀρσενοκοῖται "],"query":"046006009"},{"canonical":"1 Corinthians 6:10","passages":["οὔτε  ⸂κλέπται οὔτε πλεονέκται⸃,   ⸀οὐ μέθυσοι,  οὐ λοίδοροι,  οὐχ ἅρπαγες βασιλείαν  ⸀θεοῦ κληρονομήσουσιν.  "],"query":"046006010"},{"canonical":"1 Corinthians 6:11","passages":["καὶ ταῦτά τινες ἦτε·  ἀλλὰ ἀπελούσασθε,  ἀλλὰ ἡγιάσθητε,  ἀλλὰ ἐδικαιώθητε ἐν τῷ ὀνόματι τοῦ κυρίου  ⸀Ἰησοῦ καὶ ἐν τῷ πνεύματι τοῦ θεοῦ ἡμῶν.  "],"query":"046006011"},{"canonical":"1 Corinthians 6:12","passages":["Πάντα μοι ἔξεστιν·  ἀλλ’ οὐ πάντα συμφέρει.  πάντα μοι ἔξεστιν·  ἀλλ’ οὐκ ἐγὼ ἐξουσιασθήσομαι ὑπό τινος.  "],"query":"046006012"},{"canonical":"1 Corinthians 6:13","passages":["τὰ βρώματα τῇ κοιλίᾳ,  καὶ ἡ κοιλία τοῖς βρώμασιν·  ὁ δὲ θεὸς καὶ ταύτην καὶ ταῦτα καταργήσει.  τὸ δὲ σῶμα οὐ τῇ πορνείᾳ ἀλλὰ τῷ κυρίῳ,  καὶ ὁ κύριος τῷ σώματι·  "],"query":"046006013"},{"canonical":"1 Corinthians 6:14","passages":["ὁ δὲ θεὸς καὶ τὸν κύριον ἤγειρεν καὶ ἡμᾶς ἐξεγερεῖ διὰ τῆς δυνάμεως αὐτοῦ.  "],"query":"046006014"},{"canonical":"1 Corinthians 6:15","passages":["οὐκ οἴδατε ὅτι τὰ σώματα ὑμῶν μέλη Χριστοῦ ἐστιν;  ἄρας οὖν τὰ μέλη τοῦ Χριστοῦ ποιήσω πόρνης μέλη;  μὴ γένοιτο.  "],"query":"046006015"},{"canonical":"1 Corinthians 6:16","passages":[" ⸀ἢ οὐκ οἴδατε ὅτι ὁ κολλώμενος τῇ πόρνῃ ἓν σῶμά ἐστιν;  Ἔσονται γάρ,  φησίν,  οἱ δύο εἰς σάρκα μίαν.  "],"query":"046006016"},{"canonical":"1 Corinthians 6:17","passages":["ὁ δὲ κολλώμενος τῷ κυρίῳ ἓν πνεῦμά ἐστιν.  "],"query":"046006017"},{"canonical":"1 Corinthians 6:18","passages":["φεύγετε τὴν πορνείαν·  πᾶν ἁμάρτημα ὃ ἐὰν ποιήσῃ ἄνθρωπος ἐκτὸς τοῦ σώματός ἐστιν,  ὁ δὲ πορνεύων εἰς τὸ ἴδιον σῶμα ἁμαρτάνει.  "],"query":"046006018"},{"canonical":"1 Corinthians 6:19","passages":["ἢ οὐκ οἴδατε ὅτι τὸ σῶμα ὑμῶν ναὸς τοῦ ἐν ὑμῖν ἁγίου πνεύματός ἐστιν,  οὗ ἔχετε ἀπὸ θεοῦ;  καὶ οὐκ ἐστὲ ἑαυτῶν,  "],"query":"046006019"},{"canonical":"1 Corinthians 6:20","passages":["ἠγοράσθητε γὰρ τιμῆς·  δοξάσατε δὴ τὸν θεὸν ἐν τῷ σώματι  ⸀ὑμῶν.  "],"query":"046006020"}]}