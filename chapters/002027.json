{"query":"002027","verses":[{},{"canonical":"Exodus 27:1","passages":["ועשית את המזבח עצי שטים חמש אמות ארך וחמש אמות רחב רבוע יהיה המזבח ושלש אמות קמתו "],"query":"002027001"},{"canonical":"Exodus 27:2","passages":["ועשית קרנתיו על ארבע פנתיו ממנו תהיין קרנתיו וצפית אתו נחשת "],"query":"002027002"},{"canonical":"Exodus 27:3","passages":["ועשית סירתיו לדשנו ויעיו ומזרקתיו ומזלגתיו ומחתתיו לכל כליו תעשה נחשת "],"query":"002027003"},{"canonical":"Exodus 27:4","passages":["ועשית לו מכבר מעשה רשת נחשת ועשית על הרשת ארבע טבעת נחשת על ארבע קצותיו "],"query":"002027004"},{"canonical":"Exodus 27:5","passages":["ונתתה אתה תחת כרכב המזבח מלמטה והיתה הרשת עד חצי המזבח "],"query":"002027005"},{"canonical":"Exodus 27:6","passages":["ועשית בדים למזבח בדי עצי שטים וצפית אתם נחשת "],"query":"002027006"},{"canonical":"Exodus 27:7","passages":["והובא את בדיו בטבעת והיו הבדים על שתי צלעת המזבח בשאת אתו "],"query":"002027007"},{"canonical":"Exodus 27:8","passages":["נבוב לחת תעשה אתו כאשר הראה אתך בהר כן יעשו  ס "],"query":"002027008"},{"canonical":"Exodus 27:9","passages":["ועשית את חצר המשכן לפאת נגב תימנה קלעים לחצר שש משזר מאה באמה ארך לפאה האחת "],"query":"002027009"},{"canonical":"Exodus 27:10","passages":["ועמדיו עשרים ואדניהם עשרים נחשת ווי העמדים וחשקיהם כסף "],"query":"002027010"},{"canonical":"Exodus 27:11","passages":["וכן לפאת צפון בארך קלעים מאה ארך ועמודיו עשרים ואדניהם עשרים נחשת ווי העמדים וחשקיהם כסף "],"query":"002027011"},{"canonical":"Exodus 27:12","passages":["ורחב החצר לפאת ים קלעים חמשים אמה עמדיהם עשרה ואדניהם עשרה "],"query":"002027012"},{"canonical":"Exodus 27:13","passages":["ורחב החצר לפאת קדמה מזרחה חמשים אמה "],"query":"002027013"},{"canonical":"Exodus 27:14","passages":["וחמש עשרה אמה קלעים לכתף עמדיהם שלשה ואדניהם שלשה "],"query":"002027014"},{"canonical":"Exodus 27:15","passages":["ולכתף השנית חמש עשרה קלעים עמדיהם שלשה ואדניהם שלשה "],"query":"002027015"},{"canonical":"Exodus 27:16","passages":["ולשער החצר מסך עשרים אמה תכלת וארגמן ותולעת שני ושש משזר מעשה רקם עמדיהם ארבעה ואדניהם ארבעה "],"query":"002027016"},{"canonical":"Exodus 27:17","passages":["כל עמודי החצר סביב מחשקים כסף וויהם כסף ואדניהם נחשת "],"query":"002027017"},{"canonical":"Exodus 27:18","passages":["ארך החצר מאה באמה ורחב חמשים בחמשים וקמה חמש אמות שש משזר ואדניהם נחשת "],"query":"002027018"},{"canonical":"Exodus 27:19","passages":["לכל כלי המשכן בכל עבדתו וכל יתדתיו וכל יתדת החצר נחשת  ס "],"query":"002027019"},{"canonical":"Exodus 27:20","passages":["ואתה תצוה את בני ישראל ויקחו אליך שמן זית זך כתית למאור להעלת נר תמיד "],"query":"002027020"},{"canonical":"Exodus 27:21","passages":["באהל מועד מחוץ לפרכת אשר על העדת יערך אתו אהרן ובניו מערב עד בקר לפני יהוה חקת עולם לדרתם מאת בני ישראל  ס "],"query":"002027021"}]}