{"query":"019037","verses":[{},{"canonical":"Psalm 37:1","passages":["לדוד אל תתחר במרעים אל תקנא בעשי עולה "],"query":"019037001"},{"canonical":"Psalm 37:2","passages":["כי כחציר מהרה ימלו וכירק דשא יבולון "],"query":"019037002"},{"canonical":"Psalm 37:3","passages":["בטח ביהוה ועשה טוב שכן ארץ ורעה אמונה "],"query":"019037003"},{"canonical":"Psalm 37:4","passages":["והתענג על יהוה ויתן לך משאלת לבך "],"query":"019037004"},{"canonical":"Psalm 37:5","passages":["גול על יהוה דרכך ובטח עליו והוא יעשה "],"query":"019037005"},{"canonical":"Psalm 37:6","passages":["והוציא כאור צדקך ומשפטך כצהרים "],"query":"019037006"},{"canonical":"Psalm 37:7","passages":["דום ליהוה והתחולל לו אל תתחר במצליח דרכו באיש עשה מזמות "],"query":"019037007"},{"canonical":"Psalm 37:8","passages":["הרף מאף ועזב חמה אל תתחר אך להרע "],"query":"019037008"},{"canonical":"Psalm 37:9","passages":["כי מרעים יכרתון וקוי יהוה המה יירשו ארץ "],"query":"019037009"},{"canonical":"Psalm 37:10","passages":["ועוד מעט ואין רשע והתבוננת על מקומו ואיננו "],"query":"019037010"},{"canonical":"Psalm 37:11","passages":["וענוים יירשו ארץ והתענגו על רב שלום "],"query":"019037011"},{"canonical":"Psalm 37:12","passages":["זמם רשע לצדיק וחרק עליו שניו "],"query":"019037012"},{"canonical":"Psalm 37:13","passages":["אדני ישחק לו כי ראה כי יבא יומו "],"query":"019037013"},{"canonical":"Psalm 37:14","passages":["חרב פתחו רשעים ודרכו קשתם להפיל עני ואביון לטבוח ישרי דרך "],"query":"019037014"},{"canonical":"Psalm 37:15","passages":["חרבם תבוא בלבם וקשתותם תשברנה "],"query":"019037015"},{"canonical":"Psalm 37:16","passages":["טוב מעט לצדיק מהמון רשעים רבים "],"query":"019037016"},{"canonical":"Psalm 37:17","passages":["כי זרועות רשעים תשברנה וסומך צדיקים יהוה "],"query":"019037017"},{"canonical":"Psalm 37:18","passages":["יודע יהוה ימי תמימם ונחלתם לעולם תהיה "],"query":"019037018"},{"canonical":"Psalm 37:19","passages":["לא יבשו בעת רעה ובימי רעבון ישבעו "],"query":"019037019"},{"canonical":"Psalm 37:20","passages":["כי רשעים יאבדו ואיבי יהוה כיקר כרים כלו בעשן כלו "],"query":"019037020"},{"canonical":"Psalm 37:21","passages":["לוה רשע ולא ישלם וצדיק חונן ונותן "],"query":"019037021"},{"canonical":"Psalm 37:22","passages":["כי מברכיו יירשו ארץ ומקלליו יכרתו "],"query":"019037022"},{"canonical":"Psalm 37:23","passages":["מיהוה מצעדי גבר כוננו ודרכו יחפץ "],"query":"019037023"},{"canonical":"Psalm 37:24","passages":["כי יפל לא יוטל כי יהוה סומך ידו "],"query":"019037024"},{"canonical":"Psalm 37:25","passages":["נער הייתי גם זקנתי ולא ראיתי צדיק נעזב וזרעו מבקש לחם "],"query":"019037025"},{"canonical":"Psalm 37:26","passages":["כל היום חונן ומלוה וזרעו לברכה "],"query":"019037026"},{"canonical":"Psalm 37:27","passages":["סור מרע ועשה טוב ושכן לעולם "],"query":"019037027"},{"canonical":"Psalm 37:28","passages":["כי יהוה אהב משפט ולא יעזב את חסידיו לעולם נשמרו וזרע רשעים נכרת "],"query":"019037028"},{"canonical":"Psalm 37:29","passages":["צדיקים יירשו ארץ וישכנו לעד עליה "],"query":"019037029"},{"canonical":"Psalm 37:30","passages":["פי צדיק יהגה חכמה ולשונו תדבר משפט "],"query":"019037030"},{"canonical":"Psalm 37:31","passages":["תורת אלהיו בלבו לא תמעד אשריו "],"query":"019037031"},{"canonical":"Psalm 37:32","passages":["צופה רשע לצדיק ומבקש להמיתו "],"query":"019037032"},{"canonical":"Psalm 37:33","passages":["יהוה לא יעזבנו בידו ולא ירשיענו בהשפטו "],"query":"019037033"},{"canonical":"Psalm 37:34","passages":["קוה אל יהוה ושמר דרכו וירוממך לרשת ארץ בהכרת רשעים תראה "],"query":"019037034"},{"canonical":"Psalm 37:35","passages":["ראיתי רשע עריץ ומתערה כאזרח רענן "],"query":"019037035"},{"canonical":"Psalm 37:36","passages":["וי͏עבר והנה איננו ואבקשהו ולא נמצא "],"query":"019037036"},{"canonical":"Psalm 37:37","passages":["שמר תם וראה ישר כי אחרית לאיש שלום "],"query":"019037037"},{"canonical":"Psalm 37:38","passages":["ופשעים נשמדו יחדו אחרית רשעים נכרתה "],"query":"019037038"},{"canonical":"Psalm 37:39","passages":["ותשועת צדיקים מיהוה מעוזם בעת צרה "],"query":"019037039"},{"canonical":"Psalm 37:40","passages":["ויעזרם יהוה ויפלטם יפלטם מרשעים ויושיעם כי חסו בו "],"query":"019037040"}]}