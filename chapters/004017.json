{"query":"004017","verses":[{},{"canonical":"Numbers 17:1","passages":["וידבר יהוה אל משה לאמר "],"query":"004017001"},{"canonical":"Numbers 17:2","passages":["אמר אל אלעזר בן אהרן הכהן וירם את המחתת מבין השרפה ואת האש זרה הלאה כי קדשו "],"query":"004017002"},{"canonical":"Numbers 17:3","passages":["את מחתות ה͏חטאים האלה בנפשתם ועשו אתם רקעי פחים צפוי למזבח כי הקריבם לפני יהוה ויקדשו ויהיו לאות לבני ישראל "],"query":"004017003"},{"canonical":"Numbers 17:4","passages":["ויקח אלעזר הכהן את מחתות הנחשת אשר הקריבו השרפים וירקעום צפוי למזבח "],"query":"004017004"},{"canonical":"Numbers 17:5","passages":["זכרון לבני ישראל למען אשר לא יקרב איש זר אשר לא מזרע אהרן הוא להקטיר קטרת לפני יהוה ולא יהיה כקרח וכעדתו כאשר דבר יהוה ביד משה לו "],"query":"004017005"},{"canonical":"Numbers 17:6","passages":["וילנו כל עדת בני ישראל ממחרת על משה ועל אהרן לאמר אתם המתם את עם יהוה "],"query":"004017006"},{"canonical":"Numbers 17:7","passages":["ויהי בהקהל העדה על משה ועל אהרן ויפנו אל אהל מועד והנה כסהו הענן וירא כבוד יהוה "],"query":"004017007"},{"canonical":"Numbers 17:8","passages":["ויבא משה ואהרן אל פני אהל מועד פ"],"query":"004017008"},{"canonical":"Numbers 17:9","passages":["וידבר יהוה אל משה לאמר "],"query":"004017009"},{"canonical":"Numbers 17:10","passages":["הרמו מתוך העדה הזאת ואכלה אתם כרגע ויפלו על פניהם "],"query":"004017010"},{"canonical":"Numbers 17:11","passages":["ויאמר משה אל אהרן קח את המחתה ותן עליה אש מעל המזבח ושים קטרת והולך מהרה אל העדה וכפר עליהם כי יצא הקצף מלפני יהוה החל הנגף "],"query":"004017011"},{"canonical":"Numbers 17:12","passages":["ויקח אהרן כאשר דבר משה וירץ אל תוך הקהל והנה החל הנגף בעם ויתן את הקטרת ויכפר על העם "],"query":"004017012"},{"canonical":"Numbers 17:13","passages":["ויעמד בין המתים ובין ה͏חיים ותעצר המגפה "],"query":"004017013"},{"canonical":"Numbers 17:14","passages":["ויהיו המתים במגפה ארבעה עשר אלף ושבע מאות מלבד המתים על דבר קרח "],"query":"004017014"},{"canonical":"Numbers 17:15","passages":["וישב אהרן אל משה אל פתח אהל מועד והמגפה נעצרה פ"],"query":"004017015"},{"canonical":"Numbers 17:16","passages":["וידבר יהוה אל משה לאמר "],"query":"004017016"},{"canonical":"Numbers 17:17","passages":["דבר אל בני ישראל וקח מאתם מטה מטה לבית אב מאת כל נשיאהם לבית אבתם שנים עשר מטות איש את שמו תכתב על מטהו "],"query":"004017017"},{"canonical":"Numbers 17:18","passages":["ואת שם אהרן תכתב על מטה לוי כי מטה אחד לראש בית אבותם "],"query":"004017018"},{"canonical":"Numbers 17:19","passages":["והנחתם באהל מועד לפני העדות אשר אועד לכם שמה "],"query":"004017019"},{"canonical":"Numbers 17:20","passages":["והיה האיש אשר אבחר בו מטהו יפרח והשכתי מעלי את תלנות בני ישראל אשר הם מלינם עליכם "],"query":"004017020"},{"canonical":"Numbers 17:21","passages":["וידבר משה אל בני ישראל ויתנו אליו כל נשיאיהם מטה לנשיא אחד מטה לנשיא אחד לבית אבתם שנים עשר מטות ומטה אהרן בתוך מטותם "],"query":"004017021"},{"canonical":"Numbers 17:22","passages":["וינח משה את המטת לפני יהוה באהל העדת "],"query":"004017022"},{"canonical":"Numbers 17:23","passages":["ויהי ממחרת ויבא משה אל אהל העדות והנה פרח מטה אהרן לבית לוי ויצא פרח ויצץ ציץ ויגמל שקדים "],"query":"004017023"},{"canonical":"Numbers 17:24","passages":["ויצא משה את כל המטת מלפני יהוה אל כל בני ישראל ויראו ויקחו איש מטהו  ס "],"query":"004017024"},{"canonical":"Numbers 17:25","passages":["ויאמר יהוה אל משה השב את מטה אהרן לפני העדות למשמרת לאות לבני מרי ותכל תלונתם מעלי ולא ימתו "],"query":"004017025"},{"canonical":"Numbers 17:26","passages":["ויעש משה כאשר צוה יהוה אתו כן עשה  ס "],"query":"004017026"},{"canonical":"Numbers 17:27","passages":["ויאמרו בני ישראל אל משה לאמר הן גוענו אבדנו כלנו אבדנו "],"query":"004017027"},{"canonical":"Numbers 17:28","passages":["כל הקרב הקרב אל משכן יהוה ימות האם תמנו לגוע  ס "],"query":"004017028"}]}