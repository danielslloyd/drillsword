{"query":"044006","verses":[{},{"canonical":"Acts 6:1","passages":["Ἐν δὲ ταῖς ἡμέραις ταύταις πληθυνόντων τῶν μαθητῶν ἐγένετο γογγυσμὸς τῶν Ἑλληνιστῶν πρὸς τοὺς Ἑβραίους ὅτι παρεθεωροῦντο ἐν τῇ διακονίᾳ τῇ καθημερινῇ αἱ χῆραι αὐτῶν.  "],"query":"044006001"},{"canonical":"Acts 6:2","passages":["προσκαλεσάμενοι δὲ οἱ δώδεκα τὸ πλῆθος τῶν μαθητῶν εἶπαν·  Οὐκ ἀρεστόν ἐστιν ἡμᾶς καταλείψαντας τὸν λόγον τοῦ θεοῦ διακονεῖν τραπέζαις·  "],"query":"044006002"},{"canonical":"Acts 6:3","passages":["ἐπισκέψασθε  ⸀δέ,  ἀδελφοί,  ἄνδρας ἐξ ὑμῶν μαρτυρουμένους ἑπτὰ πλήρεις  ⸀πνεύματος καὶ σοφίας,  οὓς  ⸀καταστήσομεν ἐπὶ τῆς χρείας ταύτης·  "],"query":"044006003"},{"canonical":"Acts 6:4","passages":["ἡμεῖς δὲ τῇ προσευχῇ καὶ τῇ διακονίᾳ τοῦ λόγου προσκαρτερήσομεν.  "],"query":"044006004"},{"canonical":"Acts 6:5","passages":["καὶ ἤρεσεν ὁ λόγος ἐνώπιον παντὸς τοῦ πλήθους,  καὶ ἐξελέξαντο Στέφανον,  ἄνδρα  ⸀πλήρης πίστεως καὶ πνεύματος ἁγίου,  καὶ Φίλιππον καὶ Πρόχορον καὶ Νικάνορα καὶ Τίμωνα καὶ Παρμενᾶν καὶ Νικόλαον προσήλυτον Ἀντιοχέα,  "],"query":"044006005"},{"canonical":"Acts 6:6","passages":["οὓς ἔστησαν ἐνώπιον τῶν ἀποστόλων,  καὶ προσευξάμενοι ἐπέθηκαν αὐτοῖς τὰς χεῖρας.  "],"query":"044006006"},{"canonical":"Acts 6:7","passages":["Καὶ ὁ λόγος τοῦ θεοῦ ηὔξανεν,  καὶ ἐπληθύνετο ὁ ἀριθμὸς τῶν μαθητῶν ἐν Ἰερουσαλὴμ σφόδρα,  πολύς τε ὄχλος τῶν ἱερέων ὑπήκουον τῇ πίστει.  "],"query":"044006007"},{"canonical":"Acts 6:8","passages":["Στέφανος δὲ πλήρης  ⸀χάριτος καὶ δυνάμεως ἐποίει τέρατα καὶ σημεῖα μεγάλα ἐν τῷ λαῷ.  "],"query":"044006008"},{"canonical":"Acts 6:9","passages":["ἀνέστησαν δέ τινες τῶν ἐκ τῆς συναγωγῆς τῆς λεγομένης Λιβερτίνων καὶ Κυρηναίων καὶ Ἀλεξανδρέων καὶ τῶν ἀπὸ Κιλικίας καὶ Ἀσίας συζητοῦντες τῷ Στεφάνῳ,  "],"query":"044006009"},{"canonical":"Acts 6:10","passages":["καὶ οὐκ ἴσχυον ἀντιστῆναι τῇ σοφίᾳ καὶ τῷ πνεύματι ᾧ ἐλάλει.  "],"query":"044006010"},{"canonical":"Acts 6:11","passages":["τότε ὑπέβαλον ἄνδρας λέγοντας ὅτι Ἀκηκόαμεν αὐτοῦ λαλοῦντος ῥήματα βλάσφημα εἰς Μωϋσῆν καὶ τὸν θεόν·  "],"query":"044006011"},{"canonical":"Acts 6:12","passages":["συνεκίνησάν τε τὸν λαὸν καὶ τοὺς πρεσβυτέρους καὶ τοὺς γραμματεῖς,  καὶ ἐπιστάντες συνήρπασαν αὐτὸν καὶ ἤγαγον εἰς τὸ συνέδριον,  "],"query":"044006012"},{"canonical":"Acts 6:13","passages":["ἔστησάν τε μάρτυρας ψευδεῖς λέγοντας·  Ὁ ἄνθρωπος οὗτος οὐ παύεται  ⸂λαλῶν ῥήματα⸃  κατὰ τοῦ τόπου τοῦ  ⸀ἁγίου καὶ τοῦ νόμου,  "],"query":"044006013"},{"canonical":"Acts 6:14","passages":["ἀκηκόαμεν γὰρ αὐτοῦ λέγοντος ὅτι Ἰησοῦς ὁ Ναζωραῖος οὗτος καταλύσει τὸν τόπον τοῦτον καὶ ἀλλάξει τὰ ἔθη ἃ παρέδωκεν ἡμῖν Μωϋσῆς.  "],"query":"044006014"},{"canonical":"Acts 6:15","passages":["καὶ ἀτενίσαντες εἰς αὐτὸν  ⸀πάντες οἱ καθεζόμενοι ἐν τῷ συνεδρίῳ εἶδον τὸ πρόσωπον αὐτοῦ ὡσεὶ πρόσωπον ἀγγέλου.  "],"query":"044006015"}]}