{"query":"011018","verses":[{},{"canonical":"1 Kings 18:1","passages":["ויהי ימים רבים ודבר יהוה היה אל אליהו בשנה השלישית לאמר לך הראה אל אחאב ואתנה מטר על פני האדמה "],"query":"011018001"},{"canonical":"1 Kings 18:2","passages":["וילך אליהו להראות אל אחאב והרעב חזק בשמרון "],"query":"011018002"},{"canonical":"1 Kings 18:3","passages":["ויקרא אחאב אל עבדיהו אשר על הבית ועבדיהו היה ירא את יהוה מאד "],"query":"011018003"},{"canonical":"1 Kings 18:4","passages":["ויהי בהכרית איזבל את נביאי יהוה ויקח עבדיהו מאה נבאים ויחביאם חמשים איש במערה וכלכלם לחם ומים "],"query":"011018004"},{"canonical":"1 Kings 18:5","passages":["ויאמר אחאב אל עבדיהו לך בארץ אל כל מעיני המים ואל כל הנחלים אולי נמצא חציר ונחיה סוס ופרד ולוא נכרית מהבהמה "],"query":"011018005"},{"canonical":"1 Kings 18:6","passages":["ויחלקו להם את הארץ לעבר בה אחאב הלך בדרך אחד לבדו ועבדיהו הלך בדרך אחד לבדו "],"query":"011018006"},{"canonical":"1 Kings 18:7","passages":["ויהי עבדיהו בדרך והנה אליהו לקראתו ויכרהו ויפל על פניו ויאמר האתה זה אדני אליהו "],"query":"011018007"},{"canonical":"1 Kings 18:8","passages":["ויאמר לו אני לך אמר לאדניך הנה אליהו "],"query":"011018008"},{"canonical":"1 Kings 18:9","passages":["ויאמר מה חטאתי כי אתה נתן את עבדך ביד אחאב להמיתני "],"query":"011018009"},{"canonical":"1 Kings 18:10","passages":["חי יהוה אלהיך אם יש גוי וממלכה אשר לא שלח אדני שם לבקשך ואמרו אין והשביע את הממלכה ואת הגוי כי לא ימצאכה "],"query":"011018010"},{"canonical":"1 Kings 18:11","passages":["ועתה אתה אמר לך אמר לאדניך הנה אליהו "],"query":"011018011"},{"canonical":"1 Kings 18:12","passages":["והיה אני אלך מאתך ורוח יהוה ישאך על אשר לא אדע ובאתי להגיד לאחאב ולא ימצאך והרגני ועבדך ירא את יהוה מנערי "],"query":"011018012"},{"canonical":"1 Kings 18:13","passages":["הלא הגד לאדני את אשר עשיתי בהרג איזבל את נביאי יהוה ואחבא מנביאי יהוה מאה איש חמשים חמשים איש במערה ואכלכלם לחם ומים "],"query":"011018013"},{"canonical":"1 Kings 18:14","passages":["ועתה אתה אמר לך אמר לאדניך הנה אליהו והרגני  ס "],"query":"011018014"},{"canonical":"1 Kings 18:15","passages":["ויאמר אליהו חי יהוה צבאות אשר עמדתי לפניו כי היום אראה אליו "],"query":"011018015"},{"canonical":"1 Kings 18:16","passages":["וילך עבדיהו לקראת אחאב ויגד לו וילך אחאב לקראת אליהו "],"query":"011018016"},{"canonical":"1 Kings 18:17","passages":["ויהי כראות אחאב את אליהו ויאמר אחאב אליו האתה זה עכר ישראל "],"query":"011018017"},{"canonical":"1 Kings 18:18","passages":["ויאמר לא עכרתי את ישראל כי אם אתה ובית אביך ב͏עזבכם את מצות יהוה ותלך אחרי הבעלים "],"query":"011018018"},{"canonical":"1 Kings 18:19","passages":["ועתה שלח קבץ אלי את כל ישראל אל הר הכרמל ואת נביאי הבעל ארבע מאות וחמשים ונביאי האשרה ארבע מאות אכלי שלחן איזבל "],"query":"011018019"},{"canonical":"1 Kings 18:20","passages":["וישלח אחאב בכל בני ישראל ויקבץ את הנביאים אל הר הכרמל "],"query":"011018020"},{"canonical":"1 Kings 18:21","passages":["ויגש אליהו אל כל העם ויאמר עד מתי אתם פסחים על שתי הסעפים אם יהוה האלהים לכו אחריו ואם הבעל לכו אחריו ולא ענו העם אתו דבר "],"query":"011018021"},{"canonical":"1 Kings 18:22","passages":["ויאמר אליהו אל העם אני נותרתי נביא ליהוה לבדי ונביאי הבעל ארבע מאות וחמשים איש "],"query":"011018022"},{"canonical":"1 Kings 18:23","passages":["ויתנו לנו שנים פרים ויבחרו להם הפר האחד וינתחהו וישימו על העצים ואש לא ישימו ואני אעשה את הפר האחד ונתתי על העצים ואש לא אשים "],"query":"011018023"},{"canonical":"1 Kings 18:24","passages":["וקראתם בשם אלהיכם ו͏אני אקרא בשם יהוה והיה האלהים אשר יענה באש הוא האלהים ויען כל העם ויאמרו טוב הדבר "],"query":"011018024"},{"canonical":"1 Kings 18:25","passages":["ויאמר אליהו לנביאי הבעל בחרו לכם הפר האחד ועשו ראשנה כי אתם הרבים וקראו בשם אלהיכם ואש לא תשימו "],"query":"011018025"},{"canonical":"1 Kings 18:26","passages":["ויקחו את הפר אשר נתן להם ויעשו ויקראו בשם הבעל מהבקר ועד הצהרים לאמר הבעל עננו ואין קול ואין ענה ויפסחו על המזבח אשר עשה "],"query":"011018026"},{"canonical":"1 Kings 18:27","passages":["ויהי בצהרים ויהתל בהם אליהו ויאמר קראו בקול גדול כי אלהים הוא כי שיח וכי שיג לו וכי דרך לו אולי ישן הוא ויקץ "],"query":"011018027"},{"canonical":"1 Kings 18:28","passages":["ויקראו בקול גדול ויתגדדו כמשפטם בחרבות וברמחים עד שפך דם עליהם "],"query":"011018028"},{"canonical":"1 Kings 18:29","passages":["ויהי כעבר הצהרים ויתנבאו עד לעלות המנחה ואין קול ואין ענה ואין קשב "],"query":"011018029"},{"canonical":"1 Kings 18:30","passages":["ויאמר אליהו לכל העם גשו אלי ויגשו כל העם אליו וירפא את מזבח יהוה ההרוס "],"query":"011018030"},{"canonical":"1 Kings 18:31","passages":["ויקח אליהו שתים עשרה אבנים כמספר שבטי בני יעקב אשר היה דבר יהוה אליו לאמר ישראל יהיה שמך "],"query":"011018031"},{"canonical":"1 Kings 18:32","passages":["ויבנה את האבנים מזבח בשם יהוה ויעש תעלה כבית סאתים זרע סביב למזבח "],"query":"011018032"},{"canonical":"1 Kings 18:33","passages":["ויערך את העצים וינתח את הפר וישם על העצים "],"query":"011018033"},{"canonical":"1 Kings 18:34","passages":["ויאמר מלאו ארבעה כדים מים ויצקו על העלה ועל העצים ויאמר שנו וישנו ויאמר שלשו וישלשו "],"query":"011018034"},{"canonical":"1 Kings 18:35","passages":["וילכו המים סביב למזבח וגם את התעלה מלא מים "],"query":"011018035"},{"canonical":"1 Kings 18:36","passages":["ויהי בעלות המנחה ויגש אליהו הנביא ויאמר יהוה אלהי אברהם יצחק וישראל היום יודע כי אתה אלהים בישראל ואני עבדך ובדברך עשיתי את כל הדברים האלה "],"query":"011018036"},{"canonical":"1 Kings 18:37","passages":["ענני יהוה ענני וידעו העם הזה כי אתה יהוה האלהים ואתה הסבת את לבם אחרנית "],"query":"011018037"},{"canonical":"1 Kings 18:38","passages":["ותפל אש יהוה ותאכל את העלה ואת העצים ואת האבנים ואת העפר ואת המים אשר בתעלה לחכה "],"query":"011018038"},{"canonical":"1 Kings 18:39","passages":["וירא כל העם ויפלו על פניהם ויאמרו יהוה הוא האלהים יהוה הוא האלהים "],"query":"011018039"},{"canonical":"1 Kings 18:40","passages":["ויאמר אליהו להם תפשו את נביאי הבעל איש אל ימלט מהם ויתפשום ויורדם אליהו אל נחל קישון וישחטם שם "],"query":"011018040"},{"canonical":"1 Kings 18:41","passages":["ויאמר אליהו לאחאב עלה אכל ושתה כי קול המון הגשם "],"query":"011018041"},{"canonical":"1 Kings 18:42","passages":["ויעלה אחאב לאכל ולשתות ואליהו עלה אל ראש הכרמל ויגהר ארצה וישם פניו בין ברכיו "],"query":"011018042"},{"canonical":"1 Kings 18:43","passages":["ויאמר אל נערו עלה נא הבט דרך ים ויעל ויבט ויאמר אין מאומה ויאמר שב שבע פעמים "],"query":"011018043"},{"canonical":"1 Kings 18:44","passages":["ו͏יהי בשבעית ויאמר הנה עב קטנה ככף איש עלה מים ויאמר עלה אמר אל אחאב אסר ורד ולא יעצרכה הגשם "],"query":"011018044"},{"canonical":"1 Kings 18:45","passages":["ויהי עד כה ועד כה והשמים התקדרו עבים ורוח ויהי גשם גדול וירכב אחאב וילך יזרעאלה "],"query":"011018045"},{"canonical":"1 Kings 18:46","passages":["ויד יהוה היתה אל אליהו וישנס מתניו וירץ לפני אחאב עד באכה יזרעאלה "],"query":"011018046"}]}