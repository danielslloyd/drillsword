{"query":"058006","verses":[{},{"canonical":"Hebrews 6:1","passages":["Διὸ ἀφέντες τὸν τῆς ἀρχῆς τοῦ Χριστοῦ λόγον ἐπὶ τὴν τελειότητα φερώμεθα,  μὴ πάλιν θεμέλιον καταβαλλόμενοι μετανοίας ἀπὸ νεκρῶν ἔργων,  καὶ πίστεως ἐπὶ θεόν,  "],"query":"058006001"},{"canonical":"Hebrews 6:2","passages":["βαπτισμῶν  ⸀διδαχὴν ἐπιθέσεώς τε χειρῶν,  ἀναστάσεώς  ⸀τε νεκρῶν καὶ κρίματος αἰωνίου.  "],"query":"058006002"},{"canonical":"Hebrews 6:3","passages":["καὶ τοῦτο  ⸀ποιήσομεν ἐάνπερ ἐπιτρέπῃ ὁ θεός.  "],"query":"058006003"},{"canonical":"Hebrews 6:4","passages":["Ἀδύνατον γὰρ τοὺς ἅπαξ φωτισθέντας γευσαμένους τε τῆς δωρεᾶς τῆς ἐπουρανίου καὶ μετόχους γενηθέντας πνεύματος ἁγίου "],"query":"058006004"},{"canonical":"Hebrews 6:5","passages":["καὶ καλὸν γευσαμένους θεοῦ ῥῆμα δυνάμεις τε μέλλοντος αἰῶνος,  "],"query":"058006005"},{"canonical":"Hebrews 6:6","passages":["καὶ παραπεσόντας,  πάλιν ἀνακαινίζειν εἰς μετάνοιαν,  ἀνασταυροῦντας ἑαυτοῖς τὸν υἱὸν τοῦ θεοῦ καὶ παραδειγματίζοντας.  "],"query":"058006006"},{"canonical":"Hebrews 6:7","passages":["γῆ γὰρ ἡ πιοῦσα τὸν ἐπ’ αὐτῆς  ⸂ἐρχόμενον πολλάκις⸃  ὑετόν,  καὶ τίκτουσα βοτάνην εὔθετον ἐκείνοις δι’ οὓς καὶ γεωργεῖται,  μεταλαμβάνει εὐλογίας ἀπὸ τοῦ θεοῦ·  "],"query":"058006007"},{"canonical":"Hebrews 6:8","passages":["ἐκφέρουσα δὲ ἀκάνθας καὶ τριβόλους ἀδόκιμος καὶ κατάρας ἐγγύς,  ἧς τὸ τέλος εἰς καῦσιν.  "],"query":"058006008"},{"canonical":"Hebrews 6:9","passages":["Πεπείσμεθα δὲ περὶ ὑμῶν,  ἀγαπητοί,  τὰ κρείσσονα καὶ ἐχόμενα σωτηρίας,  εἰ καὶ οὕτως λαλοῦμεν·  "],"query":"058006009"},{"canonical":"Hebrews 6:10","passages":["οὐ γὰρ ἄδικος ὁ θεὸς ἐπιλαθέσθαι τοῦ ἔργου ὑμῶν  ⸀καὶ τῆς ἀγάπης ἧς ἐνεδείξασθε εἰς τὸ ὄνομα αὐτοῦ,  διακονήσαντες τοῖς ἁγίοις καὶ διακονοῦντες.  "],"query":"058006010"},{"canonical":"Hebrews 6:11","passages":["ἐπιθυμοῦμεν δὲ ἕκαστον ὑμῶν τὴν αὐτὴν ἐνδείκνυσθαι σπουδὴν πρὸς τὴν πληροφορίαν τῆς ἐλπίδος ἄχρι τέλους,  "],"query":"058006011"},{"canonical":"Hebrews 6:12","passages":["ἵνα μὴ νωθροὶ γένησθε,  μιμηταὶ δὲ τῶν διὰ πίστεως καὶ μακροθυμίας κληρονομούντων τὰς ἐπαγγελίας.  "],"query":"058006012"},{"canonical":"Hebrews 6:13","passages":["Τῷ γὰρ Ἀβραὰμ ἐπαγγειλάμενος ὁ θεός,  ἐπεὶ κατ’ οὐδενὸς εἶχεν μείζονος ὀμόσαι,  ὤμοσεν καθ’ ἑαυτοῦ,  "],"query":"058006013"},{"canonical":"Hebrews 6:14","passages":["λέγων·   ⸀Εἰ μὴν εὐλογῶν εὐλογήσω σε καὶ πληθύνων πληθυνῶ σε·  "],"query":"058006014"},{"canonical":"Hebrews 6:15","passages":["καὶ οὕτως μακροθυμήσας ἐπέτυχεν τῆς ἐπαγγελίας.  "],"query":"058006015"},{"canonical":"Hebrews 6:16","passages":[" ⸀ἄνθρωποι γὰρ κατὰ τοῦ μείζονος ὀμνύουσιν,  καὶ πάσης αὐτοῖς ἀντιλογίας πέρας εἰς βεβαίωσιν ὁ ὅρκος·  "],"query":"058006016"},{"canonical":"Hebrews 6:17","passages":["ἐν ᾧ περισσότερον βουλόμενος ὁ θεὸς ἐπιδεῖξαι τοῖς κληρονόμοις τῆς ἐπαγγελίας τὸ ἀμετάθετον τῆς βουλῆς αὐτοῦ ἐμεσίτευσεν ὅρκῳ,  "],"query":"058006017"},{"canonical":"Hebrews 6:18","passages":["ἵνα διὰ δύο πραγμάτων ἀμεταθέτων,  ἐν οἷς ἀδύνατον ψεύσασθαι  ⸀θεόν,  ἰσχυρὰν παράκλησιν ἔχωμεν οἱ καταφυγόντες κρατῆσαι τῆς προκειμένης ἐλπίδος·  "],"query":"058006018"},{"canonical":"Hebrews 6:19","passages":["ἣν ὡς ἄγκυραν ἔχομεν τῆς ψυχῆς,   ⸀ἀσφαλῆ τε καὶ βεβαίαν καὶ εἰσερχομένην εἰς τὸ ἐσώτερον τοῦ καταπετάσματος,  "],"query":"058006019"},{"canonical":"Hebrews 6:20","passages":["ὅπου πρόδρομος ὑπὲρ ἡμῶν εἰσῆλθεν Ἰησοῦς,  κατὰ τὴν τάξιν Μελχισέδεκ ἀρχιερεὺς γενόμενος εἰς τὸν αἰῶνα.  "],"query":"058006020"}]}