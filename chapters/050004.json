{"query":"050004","verses":[{},{"canonical":"Philippians 4:1","passages":["ὥστε,  ἀδελφοί μου ἀγαπητοὶ καὶ ἐπιπόθητοι,  χαρὰ καὶ στέφανός μου,  οὕτως στήκετε ἐν κυρίῳ,  ἀγαπητοί.  "],"query":"050004001"},{"canonical":"Philippians 4:2","passages":["Εὐοδίαν παρακαλῶ καὶ Συντύχην παρακαλῶ τὸ αὐτὸ φρονεῖν ἐν κυρίῳ.  "],"query":"050004002"},{"canonical":"Philippians 4:3","passages":["ναὶ ἐρωτῶ καὶ σέ,   ⸂γνήσιε σύζυγε⸃,  συλλαμβάνου αὐταῖς,  αἵτινες ἐν τῷ εὐαγγελίῳ συνήθλησάν μοι μετὰ καὶ Κλήμεντος καὶ τῶν λοιπῶν συνεργῶν μου,  ὧν τὰ ὀνόματα ἐν βίβλῳ ζωῆς.  "],"query":"050004003"},{"canonical":"Philippians 4:4","passages":["Χαίρετε ἐν κυρίῳ πάντοτε·  πάλιν ἐρῶ,  χαίρετε.  "],"query":"050004004"},{"canonical":"Philippians 4:5","passages":["τὸ ἐπιεικὲς ὑμῶν γνωσθήτω πᾶσιν ἀνθρώποις.  ὁ κύριος ἐγγύς·  "],"query":"050004005"},{"canonical":"Philippians 4:6","passages":["μηδὲν μεριμνᾶτε,  ἀλλ’ ἐν παντὶ τῇ προσευχῇ καὶ τῇ δεήσει μετ’ εὐχαριστίας τὰ αἰτήματα ὑμῶν γνωριζέσθω πρὸς τὸν θεόν·  "],"query":"050004006"},{"canonical":"Philippians 4:7","passages":["καὶ ἡ εἰρήνη τοῦ θεοῦ ἡ ὑπερέχουσα πάντα νοῦν φρουρήσει τὰς καρδίας ὑμῶν καὶ τὰ νοήματα ὑμῶν ἐν Χριστῷ Ἰησοῦ.  "],"query":"050004007"},{"canonical":"Philippians 4:8","passages":["Τὸ λοιπόν,  ἀδελφοί,  ὅσα ἐστὶν ἀληθῆ,  ὅσα σεμνά,  ὅσα δίκαια,  ὅσα ἁγνά,  ὅσα προσφιλῆ,  ὅσα εὔφημα,  εἴ τις ἀρετὴ καὶ εἴ τις ἔπαινος,  ταῦτα λογίζεσθε·  "],"query":"050004008"},{"canonical":"Philippians 4:9","passages":["ἃ καὶ ἐμάθετε καὶ παρελάβετε καὶ ἠκούσατε καὶ εἴδετε ἐν ἐμοί,  ταῦτα πράσσετε·  καὶ ὁ θεὸς τῆς εἰρήνης ἔσται μεθ’ ὑμῶν.  "],"query":"050004009"},{"canonical":"Philippians 4:10","passages":["Ἐχάρην δὲ ἐν κυρίῳ μεγάλως ὅτι ἤδη ποτὲ ἀνεθάλετε τὸ ὑπὲρ ἐμοῦ φρονεῖν,  ἐφ’ ᾧ καὶ ἐφρονεῖτε ἠκαιρεῖσθε δέ.  "],"query":"050004010"},{"canonical":"Philippians 4:11","passages":["οὐχ ὅτι καθ’ ὑστέρησιν λέγω,  ἐγὼ γὰρ ἔμαθον ἐν οἷς εἰμι αὐτάρκης εἶναι·  "],"query":"050004011"},{"canonical":"Philippians 4:12","passages":["οἶδα καὶ ταπεινοῦσθαι,  οἶδα καὶ περισσεύειν·  ἐν παντὶ καὶ ἐν πᾶσιν μεμύημαι,  καὶ χορτάζεσθαι καὶ πεινᾶν,  καὶ περισσεύειν καὶ ὑστερεῖσθαι·  "],"query":"050004012"},{"canonical":"Philippians 4:13","passages":["πάντα ἰσχύω ἐν τῷ ἐνδυναμοῦντί  ⸀με.  "],"query":"050004013"},{"canonical":"Philippians 4:14","passages":["πλὴν καλῶς ἐποιήσατε συγκοινωνήσαντές μου τῇ θλίψει.  "],"query":"050004014"},{"canonical":"Philippians 4:15","passages":["Οἴδατε δὲ καὶ ὑμεῖς,  Φιλιππήσιοι,  ὅτι ἐν ἀρχῇ τοῦ εὐαγγελίου,  ὅτε ἐξῆλθον ἀπὸ Μακεδονίας,  οὐδεμία μοι ἐκκλησία ἐκοινώνησεν εἰς λόγον δόσεως καὶ λήμψεως εἰ μὴ ὑμεῖς μόνοι,  "],"query":"050004015"},{"canonical":"Philippians 4:16","passages":["ὅτι καὶ ἐν Θεσσαλονίκῃ καὶ ἅπαξ καὶ δὶς εἰς τὴν χρείαν μοι ἐπέμψατε.  "],"query":"050004016"},{"canonical":"Philippians 4:17","passages":["οὐχ ὅτι ἐπιζητῶ τὸ δόμα,  ἀλλὰ ἐπιζητῶ τὸν καρπὸν τὸν πλεονάζοντα εἰς λόγον ὑμῶν.  "],"query":"050004017"},{"canonical":"Philippians 4:18","passages":["ἀπέχω δὲ πάντα καὶ περισσεύω·  πεπλήρωμαι δεξάμενος παρὰ Ἐπαφροδίτου τὰ παρ’ ὑμῶν,  ὀσμὴν εὐωδίας,  θυσίαν δεκτήν,  εὐάρεστον τῷ θεῷ.  "],"query":"050004018"},{"canonical":"Philippians 4:19","passages":["ὁ δὲ θεός μου πληρώσει πᾶσαν χρείαν ὑμῶν κατὰ  ⸂τὸ πλοῦτος⸃  αὐτοῦ ἐν δόξῃ ἐν Χριστῷ Ἰησοῦ.  "],"query":"050004019"},{"canonical":"Philippians 4:20","passages":["τῷ δὲ θεῷ καὶ πατρὶ ἡμῶν ἡ δόξα εἰς τοὺς αἰῶνας τῶν αἰώνων·  ἀμήν.  "],"query":"050004020"},{"canonical":"Philippians 4:21","passages":["Ἀσπάσασθε πάντα ἅγιον ἐν Χριστῷ Ἰησοῦ.  ἀσπάζονται ὑμᾶς οἱ σὺν ἐμοὶ ἀδελφοί.  "],"query":"050004021"},{"canonical":"Philippians 4:22","passages":["ἀσπάζονται ὑμᾶς πάντες οἱ ἅγιοι,  μάλιστα δὲ οἱ ἐκ τῆς Καίσαρος οἰκίας.  "],"query":"050004022"},{"canonical":"Philippians 4:23","passages":["ἡ χάρις τοῦ κυρίου Ἰησοῦ Χριστοῦ μετὰ  ⸂τοῦ πνεύματος⸃   ⸀ὑμῶν.  "],"query":"050004023"}]}