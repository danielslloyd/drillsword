{"query":"013010","verses":[{},{"canonical":"1 Chronicles 10:1","passages":["ופלשתים נלחמו בישראל וינס איש ישראל מפני פלשתים ויפלו חללים בהר גלבע "],"query":"013010001"},{"canonical":"1 Chronicles 10:2","passages":["וידבקו פלשתים אחרי שאול ואחרי בניו ויכו פלשתים את יונתן ואת אבינדב ואת מלכי שוע בני שאול "],"query":"013010002"},{"canonical":"1 Chronicles 10:3","passages":["ותכבד המלחמה על שאול וימצאהו המורים בקשת ויחל מן היורים "],"query":"013010003"},{"canonical":"1 Chronicles 10:4","passages":["ויאמר שאול אל נשא כליו שלף חרבך ודקרני בה פן יבאו הערלים האלה והתעללו בי ולא אבה נשא כליו כי ירא מאד  ס ויקח שאול את החרב ויפל עליה "],"query":"013010004"},{"canonical":"1 Chronicles 10:5","passages":["וירא נשא כליו כי מת שאול ויפל גם הוא על החרב וימת  ס "],"query":"013010005"},{"canonical":"1 Chronicles 10:6","passages":["וימת שאול ושלשת בניו וכל ביתו יחדו מתו "],"query":"013010006"},{"canonical":"1 Chronicles 10:7","passages":["ויראו כל איש ישראל אשר בעמק כי נסו וכי מתו שאול ובניו ויעזבו עריהם וינסו ויבאו פלשתים וישבו בהם  ס "],"query":"013010007"},{"canonical":"1 Chronicles 10:8","passages":["ויהי ממחרת ויבאו פלשתים לפשט את ה͏חללים וימצאו את שאול ואת בניו נפלים בהר גלבע "],"query":"013010008"},{"canonical":"1 Chronicles 10:9","passages":["ויפשיטהו וישאו את ראשו ואת כליו וישלחו בארץ פלשתים סביב לבשר את עצביהם ואת העם "],"query":"013010009"},{"canonical":"1 Chronicles 10:10","passages":["וישימו את כליו בית אלהיהם ואת גלגלתו תקעו בית דגון  ס "],"query":"013010010"},{"canonical":"1 Chronicles 10:11","passages":["וישמעו כל יביש גלעד את כל אשר עשו פלשתים לשאול "],"query":"013010011"},{"canonical":"1 Chronicles 10:12","passages":["ויקומו כל איש חיל וישאו את גופת שאול ואת גופת בניו ויביאום יבישה ויקברו את עצמותיהם תחת האלה ביבש ויצומו שבעת ימים "],"query":"013010012"},{"canonical":"1 Chronicles 10:13","passages":["וימת שאול במעלו אשר מעל ביהוה על דבר יהוה אשר לא שמר וגם לשאול באוב לדרוש "],"query":"013010013"},{"canonical":"1 Chronicles 10:14","passages":["ולא דרש ביהוה וימיתהו ויסב את המלוכה לדויד בן ישי פ"],"query":"013010014"}]}