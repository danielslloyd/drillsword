{"query":"001014","verses":[{},{"canonical":"Genesis 14:1","passages":["ויהי בימי אמרפל מלך שנער אריוך מלך אלסר כדרלעמר מלך עילם ותדעל מלך גוים "],"query":"001014001"},{"canonical":"Genesis 14:2","passages":["עשו מלחמה את ברע מלך סדם ואת ברשע מלך עמרה שנאב מלך אדמה ושמאבר מלך צבויים ומלך בלע היא צער "],"query":"001014002"},{"canonical":"Genesis 14:3","passages":["כל אלה חברו אל עמק השדים הוא ים המלח "],"query":"001014003"},{"canonical":"Genesis 14:4","passages":["שתים עשרה שנה עבדו את כדרלעמר ושלש עשרה שנה מרדו "],"query":"001014004"},{"canonical":"Genesis 14:5","passages":["ובארבע עשרה שנה בא כדרלעמר והמלכים אשר אתו ויכו את רפאים בעשתרת קרנים ואת הזוזים בהם ואת ה͏אימים בשוה קריתים "],"query":"001014005"},{"canonical":"Genesis 14:6","passages":["ואת החרי בהררם שעיר עד איל פארן אשר על המדבר "],"query":"001014006"},{"canonical":"Genesis 14:7","passages":["וישבו ויבאו אל עין משפט הוא קדש ויכו את כל שדה העמלקי וגם את האמרי הישב בחצצן תמר "],"query":"001014007"},{"canonical":"Genesis 14:8","passages":["ויצא מלך סדם ומלך עמרה ומלך אדמה ומלך צבוים ומלך בלע הוא צער ויערכו אתם מלחמה בעמק השדים "],"query":"001014008"},{"canonical":"Genesis 14:9","passages":["את כדרלעמר מלך עילם ותדעל מלך גוים ואמרפל מלך שנער ואריוך מלך אלסר ארבעה מלכים את החמשה "],"query":"001014009"},{"canonical":"Genesis 14:10","passages":["ועמק השדים ב͏ארת בארת חמר וינסו מלך סדם ועמרה ויפלו שמה והנשארים הרה נסו "],"query":"001014010"},{"canonical":"Genesis 14:11","passages":["ויקחו את כל רכש סדם ועמרה ואת כל אכלם וילכו "],"query":"001014011"},{"canonical":"Genesis 14:12","passages":["ויקחו את לוט ואת רכשו בן אחי אברם וילכו והוא ישב בסדם "],"query":"001014012"},{"canonical":"Genesis 14:13","passages":["ויבא הפליט ויגד לאברם העברי והוא שכן באלני ממרא האמרי אחי אשכל ואחי ענר והם בעלי ברית אברם "],"query":"001014013"},{"canonical":"Genesis 14:14","passages":["וישמע אברם כי נשבה אחיו וירק את חניכיו ילידי ביתו שמנה עשר ושלש מאות וירדף עד דן "],"query":"001014014"},{"canonical":"Genesis 14:15","passages":["ויחלק עליהם לילה הוא ועבדיו ויכם ו͏ירדפם עד חובה אשר משמאל לדמשק "],"query":"001014015"},{"canonical":"Genesis 14:16","passages":["וישב את כל הרכש וגם את לוט אחיו ורכשו השיב וגם את הנשים ואת העם "],"query":"001014016"},{"canonical":"Genesis 14:17","passages":["ויצא מלך סדם לקראתו אחרי שובו מ͏הכות את כדר לעמר ואת המלכים אשר אתו אל עמק שוה הוא עמק המלך "],"query":"001014017"},{"canonical":"Genesis 14:18","passages":["ומלכי צדק מלך שלם הוציא לחם ויין והוא כהן לאל עליון "],"query":"001014018"},{"canonical":"Genesis 14:19","passages":["ו͏יברכהו ויאמר ברוך אברם לאל עליון קנה שמים וארץ "],"query":"001014019"},{"canonical":"Genesis 14:20","passages":["וברוך אל עליון אשר מגן צריך בידך ויתן לו מעשר מכל "],"query":"001014020"},{"canonical":"Genesis 14:21","passages":["ויאמר מלך סדם אל אברם תן לי הנפש והרכש קח לך "],"query":"001014021"},{"canonical":"Genesis 14:22","passages":["ויאמר אברם אל מלך סדם הרימתי ידי אל יהוה אל עליון קנה שמים וארץ "],"query":"001014022"},{"canonical":"Genesis 14:23","passages":["אם מחוט ועד שרוך נעל ואם אקח מכל אשר לך ולא תאמר אני העשרתי את אברם "],"query":"001014023"},{"canonical":"Genesis 14:24","passages":["בלעדי רק אשר א͏כלו הנערים וחלק ה͏אנשים אשר הלכו אתי ענר אשכל וממרא הם יקחו חלקם  ס "],"query":"001014024"}]}