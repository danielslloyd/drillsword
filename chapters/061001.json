{"query":"061001","verses":[{},{"canonical":"2 Peter 1:1","passages":[" ⸀Συμεὼν Πέτρος δοῦλος καὶ ἀπόστολος Ἰησοῦ Χριστοῦ τοῖς ἰσότιμον ἡμῖν λαχοῦσιν πίστιν ἐν δικαιοσύνῃ τοῦ θεοῦ ἡμῶν καὶ σωτῆρος Ἰησοῦ Χριστοῦ·  "],"query":"061001001"},{"canonical":"2 Peter 1:2","passages":["χάρις ὑμῖν καὶ εἰρήνη πληθυνθείη ἐν ἐπιγνώσει τοῦ θεοῦ καὶ Ἰησοῦ τοῦ κυρίου ἡμῶν.  "],"query":"061001002"},{"canonical":"2 Peter 1:3","passages":["Ὡς πάντα ἡμῖν τῆς θείας δυνάμεως αὐτοῦ τὰ πρὸς ζωὴν καὶ εὐσέβειαν δεδωρημένης διὰ τῆς ἐπιγνώσεως τοῦ καλέσαντος ἡμᾶς  ⸂ἰδίᾳ δόξῃ καὶ ἀρετῇ⸃,  "],"query":"061001003"},{"canonical":"2 Peter 1:4","passages":["δι’ ὧν τὰ  ⸂τίμια καὶ μέγιστα ἡμῖν⸃  ἐπαγγέλματα δεδώρηται,  ἵνα διὰ τούτων γένησθε θείας κοινωνοὶ φύσεως,  ἀποφυγόντες τῆς ἐν  ⸀τῷ κόσμῳ ἐν ἐπιθυμίᾳ φθορᾶς.  "],"query":"061001004"},{"canonical":"2 Peter 1:5","passages":["καὶ αὐτὸ τοῦτο δὲ σπουδὴν πᾶσαν παρεισενέγκαντες ἐπιχορηγήσατε ἐν τῇ πίστει ὑμῶν τὴν ἀρετήν,  ἐν δὲ τῇ ἀρετῇ τὴν γνῶσιν,  "],"query":"061001005"},{"canonical":"2 Peter 1:6","passages":["ἐν δὲ τῇ γνώσει τὴν ἐγκράτειαν,  ἐν δὲ τῇ ἐγκρατείᾳ τὴν ὑπομονήν,  ἐν δὲ τῇ ὑπομονῇ τὴν εὐσέβειαν,  "],"query":"061001006"},{"canonical":"2 Peter 1:7","passages":["ἐν δὲ τῇ εὐσεβείᾳ τὴν φιλαδελφίαν,  ἐν δὲ τῇ φιλαδελφίᾳ τὴν ἀγάπην·  "],"query":"061001007"},{"canonical":"2 Peter 1:8","passages":["ταῦτα γὰρ ὑμῖν ὑπάρχοντα καὶ πλεονάζοντα οὐκ ἀργοὺς οὐδὲ ἀκάρπους καθίστησιν εἰς τὴν τοῦ κυρίου ἡμῶν Ἰησοῦ Χριστοῦ ἐπίγνωσιν·  "],"query":"061001008"},{"canonical":"2 Peter 1:9","passages":["ᾧ γὰρ μὴ πάρεστιν ταῦτα,  τυφλός ἐστιν μυωπάζων,  λήθην λαβὼν τοῦ καθαρισμοῦ τῶν πάλαι αὐτοῦ  ⸀ἁμαρτημάτων.  "],"query":"061001009"},{"canonical":"2 Peter 1:10","passages":["διὸ μᾶλλον,  ἀδελφοί,  σπουδάσατε βεβαίαν ὑμῶν τὴν κλῆσιν καὶ ἐκλογὴν ποιεῖσθαι·  ταῦτα γὰρ ποιοῦντες οὐ μὴ πταίσητέ ποτε·  "],"query":"061001010"},{"canonical":"2 Peter 1:11","passages":["οὕτως γὰρ πλουσίως ἐπιχορηγηθήσεται ὑμῖν ἡ εἴσοδος εἰς τὴν αἰώνιον βασιλείαν τοῦ κυρίου ἡμῶν καὶ σωτῆρος Ἰησοῦ Χριστοῦ.  "],"query":"061001011"},{"canonical":"2 Peter 1:12","passages":["Διὸ  ⸀μελλήσω ἀεὶ ὑμᾶς ὑπομιμνῄσκειν περὶ τούτων,  καίπερ εἰδότας καὶ ἐστηριγμένους ἐν τῇ παρούσῃ ἀληθείᾳ.  "],"query":"061001012"},{"canonical":"2 Peter 1:13","passages":["δίκαιον δὲ ἡγοῦμαι,  ἐφ’ ὅσον εἰμὶ ἐν τούτῳ τῷ σκηνώματι,  διεγείρειν ὑμᾶς ἐν ὑπομνήσει,  "],"query":"061001013"},{"canonical":"2 Peter 1:14","passages":["εἰδὼς ὅτι ταχινή ἐστιν ἡ ἀπόθεσις τοῦ σκηνώματός μου,  καθὼς καὶ ὁ κύριος ἡμῶν Ἰησοῦς Χριστὸς ἐδήλωσέν μοι·  "],"query":"061001014"},{"canonical":"2 Peter 1:15","passages":["σπουδάσω δὲ καὶ ἑκάστοτε ἔχειν ὑμᾶς μετὰ τὴν ἐμὴν ἔξοδον τὴν τούτων μνήμην ποιεῖσθαι.  "],"query":"061001015"},{"canonical":"2 Peter 1:16","passages":["Οὐ γὰρ σεσοφισμένοις μύθοις ἐξακολουθήσαντες ἐγνωρίσαμεν ὑμῖν τὴν τοῦ κυρίου ἡμῶν Ἰησοῦ Χριστοῦ δύναμιν καὶ παρουσίαν,  ἀλλ’ ἐπόπται γενηθέντες τῆς ἐκείνου μεγαλειότητος.  "],"query":"061001016"},{"canonical":"2 Peter 1:17","passages":["λαβὼν γὰρ παρὰ θεοῦ πατρὸς τιμὴν καὶ δόξαν φωνῆς ἐνεχθείσης αὐτῷ τοιᾶσδε ὑπὸ τῆς μεγαλοπρεποῦς δόξης·   ⸂Ὁ υἱός μου ὁ ἀγαπητός μου οὗτός ἐστιν⸃,  εἰς ὃν ἐγὼ εὐδόκησα—  "],"query":"061001017"},{"canonical":"2 Peter 1:18","passages":["καὶ ταύτην τὴν φωνὴν ἡμεῖς ἠκούσαμεν ἐξ οὐρανοῦ ἐνεχθεῖσαν σὺν αὐτῷ ὄντες ἐν τῷ  ⸂ἁγίῳ ὄρει⸃.  "],"query":"061001018"},{"canonical":"2 Peter 1:19","passages":["καὶ ἔχομεν βεβαιότερον τὸν προφητικὸν λόγον,  ᾧ καλῶς ποιεῖτε προσέχοντες ὡς λύχνῳ φαίνοντι ἐν αὐχμηρῷ τόπῳ,  ἕως οὗ ἡμέρα διαυγάσῃ καὶ φωσφόρος ἀνατείλῃ ἐν ταῖς καρδίαις ὑμῶν·  "],"query":"061001019"},{"canonical":"2 Peter 1:20","passages":["τοῦτο πρῶτον γινώσκοντες ὅτι πᾶσα προφητεία γραφῆς ἰδίας ἐπιλύσεως οὐ γίνεται,  "],"query":"061001020"},{"canonical":"2 Peter 1:21","passages":["οὐ γὰρ θελήματι ἀνθρώπου ἠνέχθη  ⸂προφητεία ποτέ⸃,  ἀλλὰ ὑπὸ πνεύματος ἁγίου φερόμενοι ἐλάλησαν  ⸀ἀπὸ θεοῦ ἄνθρωποι.  "],"query":"061001021"}]}