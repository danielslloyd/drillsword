{"query":"048001","verses":[{},{"canonical":"Galatians 1:1","passages":["Παῦλος ἀπόστολος,  οὐκ ἀπ’ ἀνθρώπων οὐδὲ δι’ ἀνθρώπου ἀλλὰ διὰ Ἰησοῦ Χριστοῦ καὶ θεοῦ πατρὸς τοῦ ἐγείραντος αὐτὸν ἐκ νεκρῶν,  "],"query":"048001001"},{"canonical":"Galatians 1:2","passages":["καὶ οἱ σὺν ἐμοὶ πάντες ἀδελφοί,  ταῖς ἐκκλησίαις τῆς Γαλατίας·  "],"query":"048001002"},{"canonical":"Galatians 1:3","passages":["χάρις ὑμῖν καὶ εἰρήνη ἀπὸ θεοῦ πατρὸς  ⸂καὶ κυρίου ἡμῶν⸃  Ἰησοῦ Χριστοῦ,  "],"query":"048001003"},{"canonical":"Galatians 1:4","passages":["τοῦ δόντος ἑαυτὸν  ⸀ὑπὲρ τῶν ἁμαρτιῶν ἡμῶν ὅπως ἐξέληται ἡμᾶς ἐκ τοῦ  ⸂αἰῶνος τοῦ ἐνεστῶτος⸃  πονηροῦ κατὰ τὸ θέλημα τοῦ θεοῦ καὶ πατρὸς ἡμῶν,  "],"query":"048001004"},{"canonical":"Galatians 1:5","passages":["ᾧ ἡ δόξα εἰς τοὺς αἰῶνας τῶν αἰώνων·  ἀμήν.  "],"query":"048001005"},{"canonical":"Galatians 1:6","passages":["Θαυμάζω ὅτι οὕτως ταχέως μετατίθεσθε ἀπὸ τοῦ καλέσαντος ὑμᾶς ἐν χάριτι Χριστοῦ εἰς ἕτερον εὐαγγέλιον,  "],"query":"048001006"},{"canonical":"Galatians 1:7","passages":["ὃ οὐκ ἔστιν ἄλλο·  εἰ μή τινές εἰσιν οἱ ταράσσοντες ὑμᾶς καὶ θέλοντες μεταστρέψαι τὸ εὐαγγέλιον τοῦ Χριστοῦ.  "],"query":"048001007"},{"canonical":"Galatians 1:8","passages":["ἀλλὰ καὶ ἐὰν ἡμεῖς ἢ ἄγγελος ἐξ οὐρανοῦ  ⸀εὐαγγελίζηται  ⸀ὑμῖν παρ’ ὃ εὐηγγελισάμεθα ὑμῖν,  ἀνάθεμα ἔστω.  "],"query":"048001008"},{"canonical":"Galatians 1:9","passages":["ὡς προειρήκαμεν,  καὶ ἄρτι πάλιν λέγω,  εἴ τις ὑμᾶς εὐαγγελίζεται παρ’ ὃ παρελάβετε,  ἀνάθεμα ἔστω.  "],"query":"048001009"},{"canonical":"Galatians 1:10","passages":["Ἄρτι γὰρ ἀνθρώπους πείθω ἢ τὸν θεόν;  ἢ ζητῶ ἀνθρώποις ἀρέσκειν;   ⸀εἰ ἔτι ἀνθρώποις ἤρεσκον,  Χριστοῦ δοῦλος οὐκ ἂν ἤμην.  "],"query":"048001010"},{"canonical":"Galatians 1:11","passages":["Γνωρίζω  ⸀γὰρ ὑμῖν,  ἀδελφοί,  τὸ εὐαγγέλιον τὸ εὐαγγελισθὲν ὑπ’ ἐμοῦ ὅτι οὐκ ἔστιν κατὰ ἄνθρωπον·  "],"query":"048001011"},{"canonical":"Galatians 1:12","passages":["οὐδὲ γὰρ ἐγὼ παρὰ ἀνθρώπου παρέλαβον αὐτό,   ⸀οὔτε ἐδιδάχθην,  ἀλλὰ δι’ ἀποκαλύψεως Ἰησοῦ Χριστοῦ.  "],"query":"048001012"},{"canonical":"Galatians 1:13","passages":["Ἠκούσατε γὰρ τὴν ἐμὴν ἀναστροφήν ποτε ἐν τῷ Ἰουδαϊσμῷ,  ὅτι καθ’ ὑπερβολὴν ἐδίωκον τὴν ἐκκλησίαν τοῦ θεοῦ καὶ ἐπόρθουν αὐτήν,  "],"query":"048001013"},{"canonical":"Galatians 1:14","passages":["καὶ προέκοπτον ἐν τῷ Ἰουδαϊσμῷ ὑπὲρ πολλοὺς συνηλικιώτας ἐν τῷ γένει μου,  περισσοτέρως ζηλωτὴς ὑπάρχων τῶν πατρικῶν μου παραδόσεων.  "],"query":"048001014"},{"canonical":"Galatians 1:15","passages":["ὅτε δὲ  ⸀εὐδόκησεν ὁ ἀφορίσας με ἐκ κοιλίας μητρός μου καὶ καλέσας διὰ τῆς χάριτος αὐτοῦ "],"query":"048001015"},{"canonical":"Galatians 1:16","passages":["ἀποκαλύψαι τὸν υἱὸν αὐτοῦ ἐν ἐμοὶ ἵνα εὐαγγελίζωμαι αὐτὸν ἐν τοῖς ἔθνεσιν,  εὐθέως οὐ προσανεθέμην σαρκὶ καὶ αἵματι,  "],"query":"048001016"},{"canonical":"Galatians 1:17","passages":["οὐδὲ ἀνῆλθον εἰς Ἱεροσόλυμα πρὸς τοὺς πρὸ ἐμοῦ ἀποστόλους,  ἀλλὰ ἀπῆλθον εἰς Ἀραβίαν,  καὶ πάλιν ὑπέστρεψα εἰς Δαμασκόν.  "],"query":"048001017"},{"canonical":"Galatians 1:18","passages":["Ἔπειτα μετὰ  ⸂ἔτη τρία⸃  ἀνῆλθον εἰς Ἱεροσόλυμα ἱστορῆσαι  ⸀Κηφᾶν,  καὶ ἐπέμεινα πρὸς αὐτὸν ἡμέρας δεκαπέντε·  "],"query":"048001018"},{"canonical":"Galatians 1:19","passages":["ἕτερον δὲ τῶν ἀποστόλων οὐκ εἶδον,  εἰ μὴ Ἰάκωβον τὸν ἀδελφὸν τοῦ κυρίου.  "],"query":"048001019"},{"canonical":"Galatians 1:20","passages":["ἃ δὲ γράφω ὑμῖν,  ἰδοὺ ἐνώπιον τοῦ θεοῦ ὅτι οὐ ψεύδομαι.  "],"query":"048001020"},{"canonical":"Galatians 1:21","passages":["ἔπειτα ἦλθον εἰς τὰ κλίματα τῆς Συρίας καὶ τῆς Κιλικίας.  "],"query":"048001021"},{"canonical":"Galatians 1:22","passages":["ἤμην δὲ ἀγνοούμενος τῷ προσώπῳ ταῖς ἐκκλησίαις τῆς Ἰουδαίας ταῖς ἐν Χριστῷ,  "],"query":"048001022"},{"canonical":"Galatians 1:23","passages":["μόνον δὲ ἀκούοντες ἦσαν ὅτι Ὁ διώκων ἡμᾶς ποτε νῦν εὐαγγελίζεται τὴν πίστιν ἥν ποτε ἐπόρθει,  "],"query":"048001023"},{"canonical":"Galatians 1:24","passages":["καὶ ἐδόξαζον ἐν ἐμοὶ τὸν θεόν.  "],"query":"048001024"}]}