{"query":"036001","verses":[{},{"canonical":"Zephaniah 1:1","passages":["דבר יהוה אשר היה אל צפניה בן כושי בן גדליה בן אמריה בן חזקיה בימי יאשיהו בן אמון מלך יהודה "],"query":"036001001"},{"canonical":"Zephaniah 1:2","passages":["אסף אסף כל מעל פני האדמה נאם יהוה "],"query":"036001002"},{"canonical":"Zephaniah 1:3","passages":["אסף אדם ובהמה אסף עוף השמים ודגי הים והמכשלות את הרשעים והכרתי את האדם מעל פני האדמה נאם יהוה "],"query":"036001003"},{"canonical":"Zephaniah 1:4","passages":["ונטיתי ידי על יהודה ועל כל יושבי ירושל͏ם והכרתי מן המקום הזה את שאר הבעל את שם הכמרים עם הכהנים "],"query":"036001004"},{"canonical":"Zephaniah 1:5","passages":["ואת המשתחוים על הגגות לצבא השמים ואת המשתחוים הנשבעים ליהוה והנשבעים במלכם "],"query":"036001005"},{"canonical":"Zephaniah 1:6","passages":["ואת הנסוגים מאחרי יהוה ואשר לא בקשו את יהוה ולא דרשהו "],"query":"036001006"},{"canonical":"Zephaniah 1:7","passages":["הס מפני אדני יהוה כי קרוב יום יהוה כי הכין יהוה זבח הקדיש קראיו "],"query":"036001007"},{"canonical":"Zephaniah 1:8","passages":["והיה ביום זבח יהוה ופקדתי על השרים ועל בני המלך ועל כל הלבשים מלבוש נכרי "],"query":"036001008"},{"canonical":"Zephaniah 1:9","passages":["ופקדתי על כל הדולג על המפתן ביום ההוא הממלאים בית אדניהם חמס ומרמה  ס "],"query":"036001009"},{"canonical":"Zephaniah 1:10","passages":["והיה ביום ההוא נאם יהוה קול צעקה משער הדגים ויללה מן המשנה ושבר גדול מהגבעות "],"query":"036001010"},{"canonical":"Zephaniah 1:11","passages":["הילילו ישבי המכתש כי נדמה כל עם כנען נכרתו כל נטילי כסף "],"query":"036001011"},{"canonical":"Zephaniah 1:12","passages":["והיה בעת ההיא אחפש את ירושל͏ם בנרות ופקדתי על האנשים הקפאים על שמריהם האמרים בלבבם לא ייטיב יהוה ולא ירע "],"query":"036001012"},{"canonical":"Zephaniah 1:13","passages":["והיה חילם למשסה ובתיהם לשממה ובנו בתים ולא ישבו ונטעו כרמים ולא ישתו את יינם "],"query":"036001013"},{"canonical":"Zephaniah 1:14","passages":["קרוב יום יהוה הגדול קרוב ומהר מאד קול יום יהוה מר צרח שם גבור "],"query":"036001014"},{"canonical":"Zephaniah 1:15","passages":["יום עברה היום ההוא יום צרה ומצוקה יום שאה ומשואה יום חשך ואפלה יום ענן וערפל "],"query":"036001015"},{"canonical":"Zephaniah 1:16","passages":["יום שופר ותרועה על הערים הבצרות ועל הפנות הגבהות "],"query":"036001016"},{"canonical":"Zephaniah 1:17","passages":["והצרתי לאדם והלכו כעורים כי ליהוה חטאו ושפך דמם כעפר ולחמם כגללים "],"query":"036001017"},{"canonical":"Zephaniah 1:18","passages":["גם כספם גם זהבם לא יוכל להצילם ביום עברת יהוה ובאש קנאתו תאכל כל הארץ כי כלה אך נבהלה יעשה את כל ישבי הארץ  ס "],"query":"036001018"}]}