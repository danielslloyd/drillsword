{"query":"024031","verses":[{},{"canonical":"Jeremiah 31:1","passages":["בעת ההיא נאם יהוה אהיה לאלהים לכל משפחות ישראל והמה יהיו לי לעם  ס "],"query":"024031001"},{"canonical":"Jeremiah 31:2","passages":["כה אמר יהוה מצא חן במדבר עם שרידי חרב הלוך להרגיעו ישראל "],"query":"024031002"},{"canonical":"Jeremiah 31:3","passages":["מרחוק יהוה נראה לי ואהבת עולם אהבתיך על כן משכתיך חסד "],"query":"024031003"},{"canonical":"Jeremiah 31:4","passages":["עוד אבנך ונבנית בתולת ישראל עוד תעדי תפיך ויצאת במחול משחקים "],"query":"024031004"},{"canonical":"Jeremiah 31:5","passages":["עוד תטעי כרמים בהרי שמרון נטעו נטעים וחללו "],"query":"024031005"},{"canonical":"Jeremiah 31:6","passages":["כי יש יום קראו נצרים בהר אפרים קומו ונעלה ציון אל יהוה אלהינו פ"],"query":"024031006"},{"canonical":"Jeremiah 31:7","passages":["כי כה אמר יהוה רנו ליעקב שמחה וצהלו בראש הגוים השמיעו הללו ואמרו הושע יהוה את עמך את שארית ישראל "],"query":"024031007"},{"canonical":"Jeremiah 31:8","passages":["הנני מביא אותם מארץ צפון וקבצתים מירכתי ארץ בם עור ופסח הרה וילדת יחדו קהל גדול ישובו הנה "],"query":"024031008"},{"canonical":"Jeremiah 31:9","passages":["בבכי יבאו ובתחנונים אובילם אוליכם אל נחלי מים בדרך ישר לא יכשלו בה כי הייתי לישראל לאב ואפרים בכרי הוא  ס "],"query":"024031009"},{"canonical":"Jeremiah 31:10","passages":["שמעו דבר יהוה גוים והגידו באיים ממרחק ואמרו מזרה ישראל יקבצנו ושמרו כרעה עדרו "],"query":"024031010"},{"canonical":"Jeremiah 31:11","passages":["כי פדה יהוה את יעקב וגאלו מיד חזק ממנו "],"query":"024031011"},{"canonical":"Jeremiah 31:12","passages":["ובאו ורננו במרום ציון ונהרו אל טוב יהוה על דגן ועל תירש ועל יצהר ועל בני צאן ובקר והיתה נפשם כגן רוה ולא יוסיפו לדאבה עוד "],"query":"024031012"},{"canonical":"Jeremiah 31:13","passages":["אז תשמח בתולה במחול ובחרים וזקנים יחדו והפכתי אבלם לששון ונחמתים ושמחתים מיגונם "],"query":"024031013"},{"canonical":"Jeremiah 31:14","passages":["ורויתי נפש הכהנים דשן ועמי את טובי ישבעו נאם יהוה  ס "],"query":"024031014"},{"canonical":"Jeremiah 31:15","passages":["כה אמר יהוה קול ברמה נשמע נהי בכי תמרורים רחל מבכה על בניה מאנה להנחם על בניה כי איננו  ס "],"query":"024031015"},{"canonical":"Jeremiah 31:16","passages":["כה אמר יהוה מנעי קולך מבכי ועיניך מדמעה כי יש שכר לפעלתך נאם יהוה ושבו מארץ אויב "],"query":"024031016"},{"canonical":"Jeremiah 31:17","passages":["ויש תקוה לאחריתך נאם יהוה ושבו בנים לגבולם  ס "],"query":"024031017"},{"canonical":"Jeremiah 31:18","passages":["שמוע שמעתי אפרים מתנודד יסרתני ואוסר כעגל לא למד השיבני ואשובה כי אתה יהוה אלהי "],"query":"024031018"},{"canonical":"Jeremiah 31:19","passages":["כי אחרי שובי נחמתי ואחרי הודעי ספקתי על ירך בשתי וגם נכלמתי כי נשאתי חרפת נעורי "],"query":"024031019"},{"canonical":"Jeremiah 31:20","passages":["הבן יקיר לי אפרים אם ילד שעשעים כי מדי דברי בו זכר אזכרנו עוד על כן המו מעי לו רחם ארחמנו נאם יהוה  ס "],"query":"024031020"},{"canonical":"Jeremiah 31:21","passages":["הציבי לך צינים שמי לך תמרורים שתי לבך למסלה דרך הלכת שובי בתולת ישראל שבי אל עריך אלה "],"query":"024031021"},{"canonical":"Jeremiah 31:22","passages":["עד מתי תתחמקין הבת השובבה כי ברא יהוה חדשה בארץ נקבה תסובב גבר  ס "],"query":"024031022"},{"canonical":"Jeremiah 31:23","passages":["כה אמר יהוה צבאות אלהי ישראל עוד יאמרו את הדבר הזה בארץ יהודה ובעריו בשובי את שבותם יברכך יהוה נוה צדק הר הקדש "],"query":"024031023"},{"canonical":"Jeremiah 31:24","passages":["וישבו בה יהודה וכל עריו יחדו אכרים ונסעו בעדר "],"query":"024031024"},{"canonical":"Jeremiah 31:25","passages":["כי הרויתי נפש עיפה וכל נפש דאבה מלאתי "],"query":"024031025"},{"canonical":"Jeremiah 31:26","passages":["על זאת הקיצתי ואראה ושנתי ערבה לי  ס "],"query":"024031026"},{"canonical":"Jeremiah 31:27","passages":["הנה ימים באים נאם יהוה וזרעתי את בית ישראל ואת בית יהודה זרע אדם וזרע בהמה "],"query":"024031027"},{"canonical":"Jeremiah 31:28","passages":["והיה כאשר שקדתי עליהם לנתוש ולנתוץ ולהרס ולהאביד ולהרע כן אשקד עליהם לבנות ולנטוע נאם יהוה "],"query":"024031028"},{"canonical":"Jeremiah 31:29","passages":["בימים ההם לא יאמרו עוד אבות אכלו בסר ושני בנים תקהינה "],"query":"024031029"},{"canonical":"Jeremiah 31:30","passages":["כי אם איש בעונו ימות כל האדם האכל הבסר תקהינה שניו  ס "],"query":"024031030"},{"canonical":"Jeremiah 31:31","passages":["הנה ימים באים נאם יהוה וכרתי את בית ישראל ואת בית יהודה ברית חדשה "],"query":"024031031"},{"canonical":"Jeremiah 31:32","passages":["לא כברית אשר כרתי את אבותם ביום החזיקי בידם להוציאם מארץ מצרים אשר המה הפרו את בריתי ואנכי בעלתי בם נאם יהוה "],"query":"024031032"},{"canonical":"Jeremiah 31:33","passages":["כי זאת הברית אשר אכרת את בית ישראל אחרי הימים ההם נאם יהוה נתתי את תורתי בקרבם ועל לבם אכתבנה והייתי להם לאלהים והמה יהיו לי לעם "],"query":"024031033"},{"canonical":"Jeremiah 31:34","passages":["ולא ילמדו עוד איש את רעהו ואיש את אחיו לאמר דעו את יהוה כי כולם ידעו אותי למקטנם ועד גדולם נאם יהוה כי אסלח לעונם ולחטאתם לא אזכר עוד  ס "],"query":"024031034"},{"canonical":"Jeremiah 31:35","passages":["כה אמר יהוה נתן שמש לאור יומם חקת ירח וכוכבים לאור לילה רגע הים ויהמו גליו יהוה צבאות שמו "],"query":"024031035"},{"canonical":"Jeremiah 31:36","passages":["אם ימשו החקים האלה מלפני נאם יהוה גם זרע ישראל ישבתו מהיות גוי לפני כל הימים  ס "],"query":"024031036"},{"canonical":"Jeremiah 31:37","passages":["כה אמר יהוה אם ימדו שמים מלמעלה ויחקרו מוסדי ארץ למטה גם אני אמאס בכל זרע ישראל על כל אשר עשו נאם יהוה  ס "],"query":"024031037"},{"canonical":"Jeremiah 31:38","passages":["הנה ימים באים נאם יהוה ונבנתה העיר ליהוה ממגדל חננאל שער הפנה "],"query":"024031038"},{"canonical":"Jeremiah 31:39","passages":["ויצא עוד קו המדה נגדו על גבעת גרב ונסב געתה "],"query":"024031039"},{"canonical":"Jeremiah 31:40","passages":["וכל העמק הפגרים והדשן וכל  ס "],"query":"024031040"}]}