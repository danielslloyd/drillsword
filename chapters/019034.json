{"query":"019034","verses":[{},{"canonical":"Psalm 34:1","passages":["לדוד בשנותו את טעמו לפני אבימלך ו͏יגרשהו וילך "],"query":"019034001"},{"canonical":"Psalm 34:2","passages":["אברכה את יהוה בכל עת תמיד תהלתו בפי "],"query":"019034002"},{"canonical":"Psalm 34:3","passages":["ביהוה תתהלל נפשי ישמעו ענוים וישמחו "],"query":"019034003"},{"canonical":"Psalm 34:4","passages":["גדלו ליהוה אתי ונרוממה שמו יחדו "],"query":"019034004"},{"canonical":"Psalm 34:5","passages":["דרשתי את יהוה וענני ומכל מגורותי הצילני "],"query":"019034005"},{"canonical":"Psalm 34:6","passages":["הביטו אליו ונהרו ופניהם אל יחפרו "],"query":"019034006"},{"canonical":"Psalm 34:7","passages":["זה עני קרא ויהוה שמע ומכל צרותיו הושיעו "],"query":"019034007"},{"canonical":"Psalm 34:8","passages":["חנה מלאך יהוה סביב ליראיו ויחלצם "],"query":"019034008"},{"canonical":"Psalm 34:9","passages":["טעמו וראו כי טוב יהוה אשרי הגבר יחסה בו "],"query":"019034009"},{"canonical":"Psalm 34:10","passages":["יראו את יהוה קדשיו כי אין מחסור ליראיו "],"query":"019034010"},{"canonical":"Psalm 34:11","passages":["כפירים רשו ורעבו ודרשי יהוה לא יחסרו כל טוב "],"query":"019034011"},{"canonical":"Psalm 34:12","passages":["לכו בנים שמעו לי יראת יהוה אלמדכם "],"query":"019034012"},{"canonical":"Psalm 34:13","passages":["מי האיש החפץ חיים אהב ימים לראות טוב "],"query":"019034013"},{"canonical":"Psalm 34:14","passages":["נצר לשונך מרע ושפתיך מדבר מרמה "],"query":"019034014"},{"canonical":"Psalm 34:15","passages":["סור מרע ועשה טוב בקש שלום ורדפהו "],"query":"019034015"},{"canonical":"Psalm 34:16","passages":["עיני יהוה אל צדיקים ואזניו אל שועתם "],"query":"019034016"},{"canonical":"Psalm 34:17","passages":["פני יהוה בעשי רע להכרית מארץ זכרם "],"query":"019034017"},{"canonical":"Psalm 34:18","passages":["צעקו ויהוה שמע ומכל צרותם הצילם "],"query":"019034018"},{"canonical":"Psalm 34:19","passages":["קרוב יהוה לנשברי לב ואת דכאי רוח יושיע "],"query":"019034019"},{"canonical":"Psalm 34:20","passages":["רבות רעות צדיק ומכלם יצילנו יהוה "],"query":"019034020"},{"canonical":"Psalm 34:21","passages":["שמר כל עצמותיו אחת מהנה לא נשברה "],"query":"019034021"},{"canonical":"Psalm 34:22","passages":["תמותת רשע רעה ושנאי צדיק יאשמו "],"query":"019034022"},{"canonical":"Psalm 34:23","passages":["פודה יהוה נפש עבדיו ולא יאשמו כל החסים בו "],"query":"019034023"}]}