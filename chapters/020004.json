{"query":"020004","verses":[{},{"canonical":"Proverbs 4:1","passages":["שמעו בנים מוסר אב והקשיבו לדעת בינה "],"query":"020004001"},{"canonical":"Proverbs 4:2","passages":["כי לקח טוב נתתי לכם תורתי אל תעזבו "],"query":"020004002"},{"canonical":"Proverbs 4:3","passages":["כי בן הייתי לאבי רך ויחיד לפני אמי "],"query":"020004003"},{"canonical":"Proverbs 4:4","passages":["וירני ויאמר לי יתמך דברי לבך שמר מצותי ו͏חיה "],"query":"020004004"},{"canonical":"Proverbs 4:5","passages":["קנה חכמה קנה בינה אל תשכח ואל תט מאמרי פי "],"query":"020004005"},{"canonical":"Proverbs 4:6","passages":["אל תעזבה ותשמרך אהבה ותצרך "],"query":"020004006"},{"canonical":"Proverbs 4:7","passages":["ראשית חכמה קנה חכמה ובכל קנינך קנה בינה "],"query":"020004007"},{"canonical":"Proverbs 4:8","passages":["סלסלה ותרוממך תכבדך כי תחבקנה "],"query":"020004008"},{"canonical":"Proverbs 4:9","passages":["תתן לראשך לוית חן עטרת תפארת תמגנך "],"query":"020004009"},{"canonical":"Proverbs 4:10","passages":["שמע בני וקח אמרי וירבו לך שנות חיים "],"query":"020004010"},{"canonical":"Proverbs 4:11","passages":["בדרך חכמה הרתיך הדרכתיך במעגלי ישר "],"query":"020004011"},{"canonical":"Proverbs 4:12","passages":["בלכתך לא יצר צעדך ואם תרוץ לא תכשל "],"query":"020004012"},{"canonical":"Proverbs 4:13","passages":["החזק במוסר אל תרף נצרה כי היא חייך "],"query":"020004013"},{"canonical":"Proverbs 4:14","passages":["בארח רשעים אל תבא ואל תאשר בדרך רעים "],"query":"020004014"},{"canonical":"Proverbs 4:15","passages":["פרעהו אל תעבר בו שטה מעליו ועבור "],"query":"020004015"},{"canonical":"Proverbs 4:16","passages":["כי לא ישנו אם לא ירעו ונגזלה שנתם אם לא יכשילו "],"query":"020004016"},{"canonical":"Proverbs 4:17","passages":["כי לחמו לחם רשע ויין חמסים ישתו "],"query":"020004017"},{"canonical":"Proverbs 4:18","passages":["וארח צדיקים כאור נגה הולך ואור עד נכון היום "],"query":"020004018"},{"canonical":"Proverbs 4:19","passages":["דרך רשעים כאפלה לא ידעו במה יכשלו פ"],"query":"020004019"},{"canonical":"Proverbs 4:20","passages":["בני לדברי הקשיבה לאמרי הט אזנך "],"query":"020004020"},{"canonical":"Proverbs 4:21","passages":["אל יליזו מעיניך שמרם בתוך לבבך "],"query":"020004021"},{"canonical":"Proverbs 4:22","passages":["כי חיים הם למצאיהם ולכל בשרו מרפא "],"query":"020004022"},{"canonical":"Proverbs 4:23","passages":["מכל משמר נצר לבך כי ממנו תוצאות חיים "],"query":"020004023"},{"canonical":"Proverbs 4:24","passages":["הסר ממך עקשות פה ולזות שפתים הרחק ממך "],"query":"020004024"},{"canonical":"Proverbs 4:25","passages":["עיניך לנכח יביטו ועפעפיך יישרו נגדך "],"query":"020004025"},{"canonical":"Proverbs 4:26","passages":["פלס מעגל רגלך וכל דרכיך יכנו "],"query":"020004026"},{"canonical":"Proverbs 4:27","passages":["אל תט ימין ושמאול הסר רגלך מרע "],"query":"020004027"}]}