{"query":"005023","verses":[{},{"canonical":"Deuteronomy 23:1","passages":["לא יקח איש את אשת אביו ולא יגלה כנף אביו  ס "],"query":"005023001"},{"canonical":"Deuteronomy 23:2","passages":["לא יבא פצוע דכא וכרות שפכה בקהל יהוה  ס "],"query":"005023002"},{"canonical":"Deuteronomy 23:3","passages":["לא יבא ממזר בקהל יהוה גם דור עשירי לא יבא לו בקהל יהוה  ס "],"query":"005023003"},{"canonical":"Deuteronomy 23:4","passages":["לא יבא עמוני ומואבי בקהל יהוה גם דור עשירי לא יבא להם בקהל יהוה עד עולם "],"query":"005023004"},{"canonical":"Deuteronomy 23:5","passages":["על דבר אשר לא קדמו אתכם בלחם ובמים בדרך בצאתכם ממצרים ואשר שכר עליך את בלעם בן בעור מפתור ארם נהרים לקללך "],"query":"005023005"},{"canonical":"Deuteronomy 23:6","passages":["ולא אבה יהוה אלהיך לשמע אל בלעם ויהפך יהוה אלהיך לך את הקללה לברכה כי אהבך יהוה אלהיך "],"query":"005023006"},{"canonical":"Deuteronomy 23:7","passages":["לא תדרש שלמם וטבתם כל ימיך לעולם  ס "],"query":"005023007"},{"canonical":"Deuteronomy 23:8","passages":["לא תתעב אדמי כי אחיך הוא  ס לא תתעב מצרי כי גר היית בארצו "],"query":"005023008"},{"canonical":"Deuteronomy 23:9","passages":["בנים אשר יולדו להם דור שלישי יבא להם בקהל יהוה  ס "],"query":"005023009"},{"canonical":"Deuteronomy 23:10","passages":["כי תצא מחנה על איביך ונשמרת מכל דבר רע "],"query":"005023010"},{"canonical":"Deuteronomy 23:11","passages":["כי יהיה בך איש אשר לא יהיה טהור מקרה לילה ויצא אל מחוץ למחנה לא יבא אל תוך המחנה "],"query":"005023011"},{"canonical":"Deuteronomy 23:12","passages":["והיה לפנות ערב ירחץ במים וכבא השמש יבא אל תוך המחנה "],"query":"005023012"},{"canonical":"Deuteronomy 23:13","passages":["ויד תהיה לך מחוץ למחנה ויצאת שמה חוץ "],"query":"005023013"},{"canonical":"Deuteronomy 23:14","passages":["ויתד תהיה לך על אזנך והיה בשבתך חוץ וחפרתה בה ושבת וכסית את צאתך "],"query":"005023014"},{"canonical":"Deuteronomy 23:15","passages":["כי יהוה אלהיך מתהלך בקרב מחנך להצילך ולתת איביך לפניך והיה מחניך קדוש ולא יראה בך ערות דבר ושב מאחריך  ס "],"query":"005023015"},{"canonical":"Deuteronomy 23:16","passages":["לא תסגיר עבד אל אדניו אשר ינצל אליך מעם אדניו "],"query":"005023016"},{"canonical":"Deuteronomy 23:17","passages":["עמך ישב בקרבך במקום אשר יבחר באחד שעריך בטוב לו לא תוננו  ס "],"query":"005023017"},{"canonical":"Deuteronomy 23:18","passages":["לא תהיה קדשה מבנות ישראל ולא יהיה קדש מבני ישראל "],"query":"005023018"},{"canonical":"Deuteronomy 23:19","passages":["לא תביא אתנן זונה ומחיר כלב בית יהוה אלהיך לכל נדר כי תועבת יהוה אלהיך גם שניהם "],"query":"005023019"},{"canonical":"Deuteronomy 23:20","passages":["לא תשיך לאחיך נשך כסף נשך אכל נשך כל דבר אשר ישך "],"query":"005023020"},{"canonical":"Deuteronomy 23:21","passages":["לנכרי תשיך ולאחיך לא תשיך למען יברכך יהוה אלהיך בכל משלח ידך על הארץ אשר אתה בא שמה לרשתה  ס "],"query":"005023021"},{"canonical":"Deuteronomy 23:22","passages":["כי תדר נדר ליהוה אלהיך לא תאחר לשלמו כי דרש ידרשנו יהוה אלהיך מעמך והיה בך חטא "],"query":"005023022"},{"canonical":"Deuteronomy 23:23","passages":["וכי תחדל לנדר לא יהיה בך חטא "],"query":"005023023"},{"canonical":"Deuteronomy 23:24","passages":["מוצא שפתיך תשמר ועשית כאשר נדרת ליהוה אלהיך נדבה אשר דברת בפיך  ס "],"query":"005023024"},{"canonical":"Deuteronomy 23:25","passages":["כי תבא בכרם רעך ואכלת ענבים כנפשך שבעך ואל כליך לא תתן  ס "],"query":"005023025"},{"canonical":"Deuteronomy 23:26","passages":["כי תבא בקמת רעך וקטפת מלילת בידך וחרמש לא תניף על קמת רעך  ס "],"query":"005023026"}]}