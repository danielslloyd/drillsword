{"query":"028004","verses":[{},{"canonical":"Hosea 4:1","passages":["שמעו דבר יהוה בני ישראל כי ריב ליהוה עם יושבי הארץ כי אין אמת ואין חסד ואין דעת אלהים בארץ "],"query":"028004001"},{"canonical":"Hosea 4:2","passages":["אלה וכחש ורצח וגנב ונאף פרצו ודמים בדמים נגעו "],"query":"028004002"},{"canonical":"Hosea 4:3","passages":["על כן תאבל הארץ ואמלל כל יושב בה בחית השדה ובעוף השמים וגם דגי הים יאספו "],"query":"028004003"},{"canonical":"Hosea 4:4","passages":["אך איש אל ירב ואל יוכח איש ועמך כמריבי כהן "],"query":"028004004"},{"canonical":"Hosea 4:5","passages":["וכשלת היום וכשל גם נביא עמך לילה ודמיתי אמך "],"query":"028004005"},{"canonical":"Hosea 4:6","passages":["נדמו עמי מבלי הדעת כי אתה הדעת מאסת ואמאסאך מכהן לי ותשכח תורת אלהיך אשכח בניך גם אני "],"query":"028004006"},{"canonical":"Hosea 4:7","passages":["כרבם כן חטאו לי כבודם בקלון אמיר "],"query":"028004007"},{"canonical":"Hosea 4:8","passages":["חטאת עמי יאכלו ואל עונם ישאו נפשו "],"query":"028004008"},{"canonical":"Hosea 4:9","passages":["והיה כעם ככהן ופקדתי עליו דרכיו ומעלליו אשיב לו "],"query":"028004009"},{"canonical":"Hosea 4:10","passages":["ואכלו ולא ישבעו הזנו ולא יפרצו כי את יהוה עזבו לשמר "],"query":"028004010"},{"canonical":"Hosea 4:11","passages":["זנות ויין ותירוש יקח לב "],"query":"028004011"},{"canonical":"Hosea 4:12","passages":["עמי בעצו ישאל ומקלו יגיד לו כי רוח זנונים התעה ויזנו מתחת אלהיהם "],"query":"028004012"},{"canonical":"Hosea 4:13","passages":["על ראשי ההרים יזבחו ועל הגבעות יקטרו תחת אלון ולבנה ואלה כי טוב צלה על כן תזנינה בנותיכם וכלותיכם תנאפנה "],"query":"028004013"},{"canonical":"Hosea 4:14","passages":["לא אפקוד על בנותיכם כי תזנינה ועל כלותיכם כי תנאפנה כי הם עם הזנות יפרדו ועם הקדשות יזבחו ועם לא יבין ילבט "],"query":"028004014"},{"canonical":"Hosea 4:15","passages":["אם זנה אתה ישראל אל יאשם יהודה ואל תבאו הגלגל ואל תעלו בית און ואל תשבעו חי יהוה "],"query":"028004015"},{"canonical":"Hosea 4:16","passages":["כי כפרה סררה סרר ישראל עתה ירעם יהוה ככבש במרחב "],"query":"028004016"},{"canonical":"Hosea 4:17","passages":["חבור עצבים אפרים הנח לו "],"query":"028004017"},{"canonical":"Hosea 4:18","passages":["סר סבאם הזנה הזנו אהבו הבו קלון מגניה "],"query":"028004018"},{"canonical":"Hosea 4:19","passages":["צרר רוח אותה בכנפיה ויבשו מזבחותם  ס "],"query":"028004019"}]}