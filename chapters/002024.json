{"query":"002024","verses":[{},{"canonical":"Exodus 24:1","passages":["ואל משה אמר עלה אל יהוה אתה ואהרן נדב ואביהוא ושבעים מזקני ישראל והשתחויתם מרחק "],"query":"002024001"},{"canonical":"Exodus 24:2","passages":["ונגש משה לבדו אל יהוה והם לא יגשו והעם לא יעלו עמו "],"query":"002024002"},{"canonical":"Exodus 24:3","passages":["ויבא משה ויספר לעם את כל דברי יהוה ואת כל המשפטים ויען כל העם קול אחד ויאמרו כל הדברים אשר דבר יהוה נעשה "],"query":"002024003"},{"canonical":"Exodus 24:4","passages":["ויכתב משה את כל דברי יהוה וישכם בבקר ויבן מזבח תחת ההר ושתים עשרה מצבה לשנים עשר שבטי ישראל "],"query":"002024004"},{"canonical":"Exodus 24:5","passages":["וישלח את נערי בני ישראל וי͏עלו עלת ויזבחו זבחים שלמים ליהוה פרים "],"query":"002024005"},{"canonical":"Exodus 24:6","passages":["ויקח משה חצי הדם וישם באגנת וחצי הדם זרק על המזבח "],"query":"002024006"},{"canonical":"Exodus 24:7","passages":["ויקח ספר הברית ויקרא באזני העם ויאמרו כל אשר דבר יהוה נעשה ונשמע "],"query":"002024007"},{"canonical":"Exodus 24:8","passages":["ויקח משה את הדם ויזרק על העם ויאמר הנה דם הברית אשר כרת יהוה עמכם על כל הדברים האלה "],"query":"002024008"},{"canonical":"Exodus 24:9","passages":["ויעל משה ואהרן נדב ואביהוא ושבעים מזקני ישראל "],"query":"002024009"},{"canonical":"Exodus 24:10","passages":["ויראו את אלהי ישראל ותחת רגליו כמעשה לבנת הספיר וכעצם השמים לטהר "],"query":"002024010"},{"canonical":"Exodus 24:11","passages":["ואל אצילי בני ישראל לא שלח ידו ויחזו את האלהים ויאכלו וישתו  ס "],"query":"002024011"},{"canonical":"Exodus 24:12","passages":["ויאמר יהוה אל משה עלה אלי ההרה והיה שם ואתנה לך את לחת האבן והתורה והמצוה אשר כתבתי להורתם "],"query":"002024012"},{"canonical":"Exodus 24:13","passages":["ויקם משה ויהושע משרתו ויעל משה אל הר האלהים "],"query":"002024013"},{"canonical":"Exodus 24:14","passages":["ואל הזקנים אמר שבו לנו בזה עד אשר נשוב אליכם והנה אהרן וחור עמכם מי בעל דברים יגש אלהם "],"query":"002024014"},{"canonical":"Exodus 24:15","passages":["ויעל משה אל ההר ויכס הענן את ההר "],"query":"002024015"},{"canonical":"Exodus 24:16","passages":["וישכן כבוד יהוה על הר סיני ויכסהו הענן ששת ימים ויקרא אל משה ביום השביעי מתוך הענן "],"query":"002024016"},{"canonical":"Exodus 24:17","passages":["ומראה כבוד יהוה כאש אכלת בראש ההר לעיני בני ישראל "],"query":"002024017"},{"canonical":"Exodus 24:18","passages":["ויבא משה בתוך הענן ויעל אל ההר ויהי משה בהר ארבעים יום וארבעים לילה פ"],"query":"002024018"}]}