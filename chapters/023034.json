{"query":"023034","verses":[{},{"canonical":"Isaiah 34:1","passages":["קרבו גוים לשמע ולאמים הקשיבו תשמע הארץ ומלאה תבל וכל צאצאיה "],"query":"023034001"},{"canonical":"Isaiah 34:2","passages":["כי קצף ליהוה על כל הגוים וחמה על כל צבאם החרימם נתנם לטבח "],"query":"023034002"},{"canonical":"Isaiah 34:3","passages":["וחלליהם ישלכו ופגריהם יעלה באשם ונמסו הרים מדמם "],"query":"023034003"},{"canonical":"Isaiah 34:4","passages":["ונמקו כל צבא השמים ונגלו כספר השמים וכל צבאם יבול כנבל עלה מגפן וכנבלת מתאנה "],"query":"023034004"},{"canonical":"Isaiah 34:5","passages":["כי רותה בשמים חרבי הנה על אדום תרד ועל עם חרמי למשפט "],"query":"023034005"},{"canonical":"Isaiah 34:6","passages":["חרב ליהוה מלאה דם הדשנה מחלב מדם כרים ועתודים מחלב כליות אילים כי זבח ליהוה בבצרה וטבח גדול בארץ אדום "],"query":"023034006"},{"canonical":"Isaiah 34:7","passages":["וירדו ראמים עמם ופרים עם אבירים ורותה ארצם מדם ועפרם מחלב ידשן "],"query":"023034007"},{"canonical":"Isaiah 34:8","passages":["כי יום נקם ליהוה שנת שלומים לריב ציון "],"query":"023034008"},{"canonical":"Isaiah 34:9","passages":["ונהפכו נחליה לזפת ועפרה לגפרית והיתה ארצה לזפת בערה "],"query":"023034009"},{"canonical":"Isaiah 34:10","passages":["לילה ויומם לא תכבה לעולם יעלה עשנה מדור לדור תחרב לנצח נצחים אין עבר בה "],"query":"023034010"},{"canonical":"Isaiah 34:11","passages":["וירשוה קאת וקפוד וינשוף וערב ישכנו בה ונטה עליה קו תהו ואבני בהו "],"query":"023034011"},{"canonical":"Isaiah 34:12","passages":["חריה ואין שם מלוכה יקראו וכל שריה יהיו אפס "],"query":"023034012"},{"canonical":"Isaiah 34:13","passages":["ועלתה ארמנתיה סירים קמוש וחוח במבצריה והיתה נוה תנים חציר לבנות יענה "],"query":"023034013"},{"canonical":"Isaiah 34:14","passages":["ופגשו ציים את איים ושעיר על רעהו יקרא אך שם הרגיעה לילית ומצאה לה מנוח "],"query":"023034014"},{"canonical":"Isaiah 34:15","passages":["שמה קננה קפוז ותמלט ובקעה ודגרה בצלה אך שם נקבצו דיות אשה רעותה "],"query":"023034015"},{"canonical":"Isaiah 34:16","passages":["דרשו מעל ספר יהוה וקראו אחת מהנה לא נעדרה אשה רעותה לא פקדו כי פי הוא צוה ורוחו הוא קבצן "],"query":"023034016"},{"canonical":"Isaiah 34:17","passages":["והוא הפיל להן גורל וידו חלקתה להם בקו עד עולם יירשוה לדור ודור ישכנו בה  ס "],"query":"023034017"}]}