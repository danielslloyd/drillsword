{"query":"012013","verses":[{},{"canonical":"2 Kings 13:1","passages":["בשנת עשרים ושלש שנה ליואש בן אחזיהו מלך יהודה מלך יהואחז בן יהוא על ישראל בשמרון שבע עשרה שנה "],"query":"012013001"},{"canonical":"2 Kings 13:2","passages":["ויעש הרע בעיני יהוה וילך אחר חטאת ירבעם בן נבט אשר החטיא את ישראל לא סר ממנה "],"query":"012013002"},{"canonical":"2 Kings 13:3","passages":["ויחר אף יהוה בישראל ויתנם ביד חזאל מלך ארם וביד בן הדד בן חזאל כל הימים "],"query":"012013003"},{"canonical":"2 Kings 13:4","passages":["ויחל יהואחז את פני יהוה וישמע אליו יהוה כי ראה את לחץ ישראל כי לחץ אתם מלך ארם "],"query":"012013004"},{"canonical":"2 Kings 13:5","passages":["ויתן יהוה לישראל מושיע ויצאו מתחת יד ארם וישבו בני ישראל באהליהם כתמול שלשום "],"query":"012013005"},{"canonical":"2 Kings 13:6","passages":["אך לא סרו מחטאות בית ירבעם אשר החטיא את ישראל בה הלך וגם האשרה עמדה בשמרון "],"query":"012013006"},{"canonical":"2 Kings 13:7","passages":["כי לא השאיר ליהואחז עם כי אם חמשים פרשים ועשרה רכב ועשרת אלפים רגלי כי אבדם מלך ארם וישמם כעפר לדש "],"query":"012013007"},{"canonical":"2 Kings 13:8","passages":["ויתר דברי יהואחז וכל אשר עשה וגבורתו הלוא הם כתובים על ספר דברי הימים למלכי ישראל "],"query":"012013008"},{"canonical":"2 Kings 13:9","passages":["וישכב יהואחז עם אבתיו ויקברהו בשמרון וימלך יואש בנו תחתיו פ"],"query":"012013009"},{"canonical":"2 Kings 13:10","passages":["בשנת שלשים ושבע שנה ליואש מלך יהודה מלך יהואש בן יהואחז על ישראל בשמרון שש עשרה שנה "],"query":"012013010"},{"canonical":"2 Kings 13:11","passages":["ויעשה הרע בעיני יהוה לא סר מכל חטאות ירבעם בן נבט אשר החטיא את ישראל בה הלך "],"query":"012013011"},{"canonical":"2 Kings 13:12","passages":["ויתר דברי יואש וכל אשר עשה וגבורתו אשר נלחם עם אמציה מלך יהודה הלוא הם כתובים על ספר דברי הימים למלכי ישראל "],"query":"012013012"},{"canonical":"2 Kings 13:13","passages":["וישכב יואש עם אבתיו וירבעם ישב על כסאו ויקבר יואש בשמרון עם מלכי ישראל פ"],"query":"012013013"},{"canonical":"2 Kings 13:14","passages":["ואלישע חלה את חליו אשר ימות בו וירד אליו יואש מלך ישראל ויבך על פניו ויאמר אבי אבי רכב ישראל ופרשיו "],"query":"012013014"},{"canonical":"2 Kings 13:15","passages":["ויאמר לו אלישע קח קשת וחצים ויקח אליו קשת וחצים "],"query":"012013015"},{"canonical":"2 Kings 13:16","passages":["ויאמר למלך ישראל הרכב ידך על הקשת וירכב ידו וישם אלישע ידיו על ידי המלך "],"query":"012013016"},{"canonical":"2 Kings 13:17","passages":["ויאמר פתח החלון קדמה ויפתח ויאמר אלישע ירה ויור ויאמר חץ תשועה ליהוה וחץ תשועה בארם והכית את ארם באפק עד כלה "],"query":"012013017"},{"canonical":"2 Kings 13:18","passages":["ויאמר קח החצים ויקח ויאמר למלך ישראל הך ארצה ויך שלש פעמים ויעמד "],"query":"012013018"},{"canonical":"2 Kings 13:19","passages":["ויקצף עליו איש האלהים ויאמר להכות חמש או שש פעמים אז הכית את ארם עד כלה ועתה שלש פעמים תכה את ארם  ס "],"query":"012013019"},{"canonical":"2 Kings 13:20","passages":["וימת אלישע ויקברהו וגדודי מואב יבאו בארץ בא שנה "],"query":"012013020"},{"canonical":"2 Kings 13:21","passages":["ויהי הם קברים איש והנה ראו את הגדוד וישליכו את האיש בקבר אלישע וילך ויגע האיש בעצמות אלישע ויחי ויקם על רגליו פ"],"query":"012013021"},{"canonical":"2 Kings 13:22","passages":["וחזאל מלך ארם לחץ את ישראל כל ימי יהואחז "],"query":"012013022"},{"canonical":"2 Kings 13:23","passages":["ויחן יהוה אתם וירחמם ויפן אליהם למען בריתו את אברהם יצחק ויעקב ולא אבה השחיתם ולא השליכם מעל פניו עד עתה "],"query":"012013023"},{"canonical":"2 Kings 13:24","passages":["וימת חזאל מלך ארם וימלך בן הדד בנו תחתיו "],"query":"012013024"},{"canonical":"2 Kings 13:25","passages":["וישב יהואש בן יהואחז ויקח את הערים מיד בן הדד בן חזאל אשר לקח מיד יהואחז אביו במלחמה שלש פעמים הכהו יואש וישב את ערי ישראל פ"],"query":"012013025"}]}