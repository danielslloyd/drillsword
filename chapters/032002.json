{"query":"032002","verses":[{},{"canonical":"Jonah 2:1","passages":["וימן יהוה דג גדול לבלע את יונה ויהי יונה במעי הדג שלשה ימים ושלשה לילות "],"query":"032002001"},{"canonical":"Jonah 2:2","passages":["ויתפלל יונה אל יהוה אלהיו ממעי הדגה "],"query":"032002002"},{"canonical":"Jonah 2:3","passages":["ויאמר קראתי מצרה לי אל יהוה ויענני מבטן שאול שועתי שמעת קולי "],"query":"032002003"},{"canonical":"Jonah 2:4","passages":["ותשליכני מצולה בלבב ימים ונהר יסבבני כל משבריך וגליך עלי עברו "],"query":"032002004"},{"canonical":"Jonah 2:5","passages":["ואני אמרתי נגרשתי מנגד עיניך אך אוסיף להביט אל היכל קדשך "],"query":"032002005"},{"canonical":"Jonah 2:6","passages":["אפפוני מים עד נפש תהום יסבבני סוף חבוש לראשי "],"query":"032002006"},{"canonical":"Jonah 2:7","passages":["לקצבי הרים ירדתי הארץ ברחיה בעדי לעולם ותעל משחת חיי יהוה אלהי "],"query":"032002007"},{"canonical":"Jonah 2:8","passages":["בהתעטף עלי נפשי את יהוה זכרתי ותבוא אליך תפלתי אל היכל קדשך "],"query":"032002008"},{"canonical":"Jonah 2:9","passages":["משמרים הבלי שוא חסדם יעזבו "],"query":"032002009"},{"canonical":"Jonah 2:10","passages":["ואני בקול תודה אזבחה לך אשר נדרתי אשלמה ישועתה ליהוה  ס "],"query":"032002010"},{"canonical":"Jonah 2:11","passages":["ויאמר יהוה לדג ויקא את יונה אל היבשה פ"],"query":"032002011"}]}