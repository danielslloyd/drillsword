{"query":"024013","verses":[{},{"canonical":"Jeremiah 13:1","passages":["כה אמר יהוה אלי הלוך וקנית לך אזור פשתים ושמתו על מתניך ובמים לא תבאהו "],"query":"024013001"},{"canonical":"Jeremiah 13:2","passages":["ואקנה את האזור כדבר יהוה ואשם על מתני  ס "],"query":"024013002"},{"canonical":"Jeremiah 13:3","passages":["ויהי דבר יהוה אלי שנית לאמר "],"query":"024013003"},{"canonical":"Jeremiah 13:4","passages":["קח את האזור אשר קנית אשר על מתניך וקום לך פרתה וטמנהו שם בנקיק הסלע "],"query":"024013004"},{"canonical":"Jeremiah 13:5","passages":["ואלך ואטמנהו בפרת כאשר צוה יהוה אותי "],"query":"024013005"},{"canonical":"Jeremiah 13:6","passages":["ויהי מקץ ימים רבים ויאמר יהוה אלי קום לך פרתה וקח משם את האזור אשר צויתיך לטמנו שם "],"query":"024013006"},{"canonical":"Jeremiah 13:7","passages":["ואלך פרתה ואחפר ואקח את האזור מן המקום אשר טמנתיו שמה והנה נשחת האזור לא יצלח לכל פ"],"query":"024013007"},{"canonical":"Jeremiah 13:8","passages":["ויהי דבר יהוה אלי לאמר "],"query":"024013008"},{"canonical":"Jeremiah 13:9","passages":["כה אמר יהוה ככה אשחית את גאון יהודה ואת גאון ירושל͏ם הרב "],"query":"024013009"},{"canonical":"Jeremiah 13:10","passages":["העם הזה הרע המאנים לשמוע את דברי ההלכים בשררות לבם וילכו אחרי אלהים אחרים לעבדם ולהשתחות להם ויהי כאזור הזה אשר לא יצלח לכל "],"query":"024013010"},{"canonical":"Jeremiah 13:11","passages":["כי כאשר ידבק האזור אל מתני איש כן הדבקתי אלי את כל בית ישראל ואת כל בית יהודה נאם יהוה להיות לי לעם ולשם ולתהלה ולתפארת ולא שמעו "],"query":"024013011"},{"canonical":"Jeremiah 13:12","passages":["ואמרת אליהם את הדבר הזה  ס כה אמר יהוה אלהי ישראל כל נבל ימלא יין ואמרו אליך הידע לא נדע כי כל נבל ימלא יין "],"query":"024013012"},{"canonical":"Jeremiah 13:13","passages":["ואמרת אליהם כה אמר יהוה הנני ממלא את כל ישבי הארץ הזאת ואת המלכים הישבים לדוד על כסאו ואת הכהנים ואת הנביאים ואת כל ישבי ירושל͏ם שכרון "],"query":"024013013"},{"canonical":"Jeremiah 13:14","passages":["ונפצתים איש אל אחיו והאבות והבנים יחדו נאם יהוה לא אחמול ולא אחוס ולא ארחם מהשחיתם  ס "],"query":"024013014"},{"canonical":"Jeremiah 13:15","passages":["שמעו והאזינו אל תגבהו כי יהוה דבר "],"query":"024013015"},{"canonical":"Jeremiah 13:16","passages":["תנו ליהוה אלהיכם כבוד בטרם יחשך ובטרם יתנגפו רגליכם על הרי נשף וקויתם לאור ושמה לצלמות ושית לערפל "],"query":"024013016"},{"canonical":"Jeremiah 13:17","passages":["ואם לא תשמעוה במסתרים תבכה נפשי מפני גוה ודמע תדמע ותרד עיני דמעה כי נשבה עדר יהוה  ס "],"query":"024013017"},{"canonical":"Jeremiah 13:18","passages":["אמר למלך ולגבירה השפילו שבו כי ירד מראשותיכם עטרת תפארתכם "],"query":"024013018"},{"canonical":"Jeremiah 13:19","passages":["ערי הנגב סגרו ואין פתח הגלת יהודה כלה הגלת שלומים  ס "],"query":"024013019"},{"canonical":"Jeremiah 13:20","passages":["וראו הבאים מצפון איה העדר נתן לך צאן תפארתך "],"query":"024013020"},{"canonical":"Jeremiah 13:21","passages":["מה תאמרי כי יפקד עליך ואת למדת אתם עליך אלפים לראש הלוא חבלים יאחזוך כמו אשת לדה "],"query":"024013021"},{"canonical":"Jeremiah 13:22","passages":["וכי תאמרי בלבבך מדוע קראני אלה ברב עונך נגלו שוליך נחמסו עקביך "],"query":"024013022"},{"canonical":"Jeremiah 13:23","passages":["היהפך כושי עורו ונמר חברברתיו גם אתם תוכלו להיטיב למדי הרע "],"query":"024013023"},{"canonical":"Jeremiah 13:24","passages":["ואפיצם כקש עובר לרוח מדבר "],"query":"024013024"},{"canonical":"Jeremiah 13:25","passages":["זה גורלך מנת מדיך מאתי נאם יהוה אשר שכחת אותי ותבטחי בשקר "],"query":"024013025"},{"canonical":"Jeremiah 13:26","passages":["וגם אני חשפתי שוליך על פניך ונראה קלונך "],"query":"024013026"},{"canonical":"Jeremiah 13:27","passages":["נאפיך ומצהלותיך זמת זנותך על גבעות בשדה ראיתי שקוציך אוי לך ירושלם לא תטהרי אחרי מתי עד פ"],"query":"024013027"}]}