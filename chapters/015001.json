{"query":"015001","verses":[{},{"canonical":"Ezra 1:1","passages":["ובשנת אחת לכורש מלך פרס לכלות דבר יהוה מפי ירמיה העיר יהוה את רוח כרש מלך פרס ויעבר קול בכל מלכותו וגם במכתב לאמר "],"query":"015001001"},{"canonical":"Ezra 1:2","passages":["כה אמר כרש מלך פרס כל ממלכות הארץ נתן לי יהוה אלהי השמים והוא פקד עלי לבנות לו בית בירושל͏ם אשר ביהודה "],"query":"015001002"},{"canonical":"Ezra 1:3","passages":["מי בכם מכל עמו יהי אלהיו עמו ויעל לירושל͏ם אשר ביהודה ויבן את בית יהוה אלהי ישראל הוא האלהים אשר בירושל͏ם "],"query":"015001003"},{"canonical":"Ezra 1:4","passages":["וכל הנשאר מכל המקמות אשר הוא גר שם ינשאוהו אנשי מקמו בכסף ובזהב וברכוש ובבהמה עם הנדבה לבית האלהים אשר בירושל͏ם "],"query":"015001004"},{"canonical":"Ezra 1:5","passages":["ויקומו ראשי האבות ליהודה ובנימן והכהנים והלוים לכל העיר האלהים את רוחו לעלות לבנות את בית יהוה אשר בירושל͏ם "],"query":"015001005"},{"canonical":"Ezra 1:6","passages":["וכל סביבתיהם חזקו בידיהם בכלי כסף בזהב ברכוש ובבהמה ובמגדנות לבד על כל התנדב  ס "],"query":"015001006"},{"canonical":"Ezra 1:7","passages":["והמלך כורש הוציא את כלי בית יהוה אשר הוציא נבוכדנצר מירושלם ויתנם בבית אלהיו "],"query":"015001007"},{"canonical":"Ezra 1:8","passages":["ויוציאם כורש מלך פרס על יד מתרדת הגזבר ויספרם לששבצר הנשיא ליהודה "],"query":"015001008"},{"canonical":"Ezra 1:9","passages":["ואלה מספרם אגרטלי זהב שלשים אגרטלי כסף אלף מחלפים תשעה ועשרים  ס "],"query":"015001009"},{"canonical":"Ezra 1:10","passages":["כפורי זהב שלשים כפורי כסף משנים ארבע מאות ועשרה כלים אחרים אלף  ס "],"query":"015001010"},{"canonical":"Ezra 1:11","passages":["כל כלים לזהב ולכסף חמשת אלפים וארבע מאות הכל העלה ששבצר עם העלות הגולה מבבל לירושל͏ם פ"],"query":"015001011"}]}