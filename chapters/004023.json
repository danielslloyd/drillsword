{"query":"004023","verses":[{},{"canonical":"Numbers 23:1","passages":["ויאמר בלעם אל בלק בנה לי בזה שבעה מזבחת והכן לי בזה שבעה פרים ושבעה אילים "],"query":"004023001"},{"canonical":"Numbers 23:2","passages":["ויעש בלק כאשר דבר בלעם ויעל בלק ובלעם פר ואיל במזבח "],"query":"004023002"},{"canonical":"Numbers 23:3","passages":["ויאמר בלעם לבלק התיצב על עלתך ואלכה אולי יקרה יהוה לקראתי ודבר מה יראני והגדתי לך וילך שפי "],"query":"004023003"},{"canonical":"Numbers 23:4","passages":["ויקר אלהים אל בלעם ויאמר אליו את שבעת המזבחת ערכתי ואעל פר ואיל במזבח "],"query":"004023004"},{"canonical":"Numbers 23:5","passages":["וישם יהוה דבר בפי בלעם ויאמר שוב אל בלק וכה תדבר "],"query":"004023005"},{"canonical":"Numbers 23:6","passages":["וישב אליו והנה נצב על עלתו הוא וכל שרי מואב "],"query":"004023006"},{"canonical":"Numbers 23:7","passages":["וישא משלו ויאמר מן ארם ינחני בלק מלך מואב מהררי קדם לכה ארה לי יעקב ולכה זעמה ישראל "],"query":"004023007"},{"canonical":"Numbers 23:8","passages":["מה אקב לא קבה אל ומה אזעם לא זעם יהוה "],"query":"004023008"},{"canonical":"Numbers 23:9","passages":["כי מראש צרים אראנו ומגבעות אשורנו הן עם לבדד ישכן ובגוים לא יתחשב "],"query":"004023009"},{"canonical":"Numbers 23:10","passages":["מי מנה עפר יעקב ומספר את רבע ישראל תמת נפשי מות ישרים ותהי אחריתי כמהו "],"query":"004023010"},{"canonical":"Numbers 23:11","passages":["ויאמר בלק אל בלעם מה עשית לי לקב איבי לקחתיך והנה ברכת ברך "],"query":"004023011"},{"canonical":"Numbers 23:12","passages":["ויען ויאמר הלא את אשר ישים יהוה בפי אתו אשמר לדבר "],"query":"004023012"},{"canonical":"Numbers 23:13","passages":["ויאמר אליו בלק לכה נא אתי אל מקום אחר אשר תראנו משם אפס קצהו תראה וכלו לא תראה וקבנו לי משם "],"query":"004023013"},{"canonical":"Numbers 23:14","passages":["ויקחהו שדה צפים אל ראש הפסגה ויבן שבעה מזבחת ויעל פר ואיל במזבח "],"query":"004023014"},{"canonical":"Numbers 23:15","passages":["ויאמר אל בלק התיצב כה על עלתך ואנכי אקרה כה "],"query":"004023015"},{"canonical":"Numbers 23:16","passages":["ויקר יהוה אל בלעם וישם דבר בפיו ויאמר שוב אל בלק וכה תדבר "],"query":"004023016"},{"canonical":"Numbers 23:17","passages":["ויבא אליו והנו נצב על עלתו ושרי מואב אתו ויאמר לו בלק מה דבר יהוה "],"query":"004023017"},{"canonical":"Numbers 23:18","passages":["וישא משלו ויאמר קום בלק ושמע האזינה עדי בנו צפר "],"query":"004023018"},{"canonical":"Numbers 23:19","passages":["לא איש אל ויכזב ובן אדם ויתנחם ההוא אמר ולא יעשה ודבר ולא יקימנה "],"query":"004023019"},{"canonical":"Numbers 23:20","passages":["הנה ברך לקחתי וברך ולא אשיבנה "],"query":"004023020"},{"canonical":"Numbers 23:21","passages":["לא הביט און ביעקב ולא ראה עמל בישראל יהוה אלהיו עמו ותרועת מלך בו "],"query":"004023021"},{"canonical":"Numbers 23:22","passages":["אל מוציאם ממצרים כתועפת ראם לו "],"query":"004023022"},{"canonical":"Numbers 23:23","passages":["כי לא נחש ביעקב ולא קסם בישראל כעת יאמר ליעקב ולישראל מה פעל אל "],"query":"004023023"},{"canonical":"Numbers 23:24","passages":["הן עם כלביא יקום וכארי יתנשא לא ישכב עד יאכל טרף ודם חללים ישתה "],"query":"004023024"},{"canonical":"Numbers 23:25","passages":["ויאמר בלק אל בלעם גם קב לא תקבנו גם ברך לא תברכנו "],"query":"004023025"},{"canonical":"Numbers 23:26","passages":["ויען בלעם ויאמר אל בלק הלא דברתי אליך לאמר כל אשר ידבר יהוה אתו א͏עשה "],"query":"004023026"},{"canonical":"Numbers 23:27","passages":["ויאמר בלק אל בלעם לכה נא אקחך אל מקום אחר אולי יישר בעיני האלהים וקבתו לי משם "],"query":"004023027"},{"canonical":"Numbers 23:28","passages":["ויקח בלק את בלעם ראש הפעור הנשקף על פני הישימן "],"query":"004023028"},{"canonical":"Numbers 23:29","passages":["ויאמר בלעם אל בלק בנה לי בזה שבעה מזבחת והכן לי בזה שבעה פרים ושבעה אילים "],"query":"004023029"},{"canonical":"Numbers 23:30","passages":["ויעש בלק כאשר אמר בלעם ויעל פר ואיל במזבח "],"query":"004023030"}]}