{"query":"029001","verses":[{},{"canonical":"Joel 1:1","passages":["דבר יהוה אשר היה אל יואל בן פתואל "],"query":"029001001"},{"canonical":"Joel 1:2","passages":["שמעו זאת הזקנים והאזינו כל יושבי הארץ ההיתה זאת בימיכם ואם בימי אבתיכם "],"query":"029001002"},{"canonical":"Joel 1:3","passages":["עליה לבניכם ספרו ובניכם לבניהם ובניהם לדור אחר "],"query":"029001003"},{"canonical":"Joel 1:4","passages":["יתר הגזם אכל הארבה ויתר הארבה אכל הילק ויתר הילק אכל החסיל "],"query":"029001004"},{"canonical":"Joel 1:5","passages":["הקיצו שכורים ובכו והיללו כל שתי יין על עסיס כי נכרת מפיכם "],"query":"029001005"},{"canonical":"Joel 1:6","passages":["כי גוי עלה על ארצי עצום ואין מספר שניו שני אריה ומתלעות לביא לו "],"query":"029001006"},{"canonical":"Joel 1:7","passages":["שם גפני לשמה ותאנתי לקצפה חשף חשפה והשליך הלבינו שריגיה "],"query":"029001007"},{"canonical":"Joel 1:8","passages":["אלי כבתולה חגרת שק על בעל נעוריה "],"query":"029001008"},{"canonical":"Joel 1:9","passages":["הכרת מנחה ונסך מבית יהוה אבלו הכהנים משרתי יהוה "],"query":"029001009"},{"canonical":"Joel 1:10","passages":["שדד שדה אבלה אדמה כי שדד דגן הוביש תירוש אמלל יצהר "],"query":"029001010"},{"canonical":"Joel 1:11","passages":["הבישו אכרים הילילו כרמים על חטה ועל שערה כי אבד קציר שדה "],"query":"029001011"},{"canonical":"Joel 1:12","passages":["הגפן הובישה והתאנה אמללה רמון גם תמר ותפוח כל עצי השדה יבשו כי הביש ששון מן בני אדם  ס "],"query":"029001012"},{"canonical":"Joel 1:13","passages":["חגרו וספדו הכהנים הילילו משרתי מזבח באו לינו בשקים משרתי אלהי כי נמנע מבית אלהיכם מנחה ונסך "],"query":"029001013"},{"canonical":"Joel 1:14","passages":["קדשו צום קראו עצרה אספו זקנים כל ישבי הארץ בית יהוה אלהיכם וזעקו אל יהוה "],"query":"029001014"},{"canonical":"Joel 1:15","passages":["אהה ליום כי קרוב יום יהוה וכשד משדי יבוא "],"query":"029001015"},{"canonical":"Joel 1:16","passages":["הלוא נגד עינינו אכל נכרת מבית אלהינו שמחה וגיל "],"query":"029001016"},{"canonical":"Joel 1:17","passages":["עבשו פרדות תחת מגרפתיהם נשמו אצרות נהרסו ממגרות כי הביש דגן "],"query":"029001017"},{"canonical":"Joel 1:18","passages":["מה נאנחה בהמה נבכו עדרי בקר כי אין מרעה להם גם עדרי הצאן נאשמו "],"query":"029001018"},{"canonical":"Joel 1:19","passages":["אליך יהוה אקרא כי אש אכלה נאות מדבר ולהבה להטה כל עצי השדה "],"query":"029001019"},{"canonical":"Joel 1:20","passages":["גם בהמות שדה תערוג אליך כי יבשו אפיקי מים ואש אכלה נאות המדבר פ"],"query":"029001020"}]}