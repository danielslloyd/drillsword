{"query":"019079","verses":[{},{"canonical":"Psalm 79:1","passages":["מזמור לאסף אלהים באו גוים בנחלתך טמאו את היכל קדשך שמו את ירושל͏ם לעיים "],"query":"019079001"},{"canonical":"Psalm 79:2","passages":["נתנו את נבלת עבדיך מאכל לעוף השמים בשר חסידיך לחיתו ארץ "],"query":"019079002"},{"canonical":"Psalm 79:3","passages":["שפכו דמם כמים סביבות ירושלם ואין קובר "],"query":"019079003"},{"canonical":"Psalm 79:4","passages":["היינו חרפה לשכנינו לעג וקלס לסביבותינו "],"query":"019079004"},{"canonical":"Psalm 79:5","passages":["עד מה יהוה תאנף לנצח תבער כמו אש קנאתך "],"query":"019079005"},{"canonical":"Psalm 79:6","passages":["שפך חמתך אל הגוים אשר לא ידעוך ועל ממלכות אשר בשמך לא קראו "],"query":"019079006"},{"canonical":"Psalm 79:7","passages":["כי אכל את יעקב ואת נוהו השמו "],"query":"019079007"},{"canonical":"Psalm 79:8","passages":["אל תזכר לנו עונת ראשנים מהר יקדמונו רחמיך כי דלונו מאד "],"query":"019079008"},{"canonical":"Psalm 79:9","passages":["עזרנו אלהי ישענו על דבר כבוד שמך והצילנו וכפר על חטאתינו למען שמך "],"query":"019079009"},{"canonical":"Psalm 79:10","passages":["למה יאמרו הגוים איה אלהיהם יודע בגוים לעינינו נקמת דם עבדיך השפוך "],"query":"019079010"},{"canonical":"Psalm 79:11","passages":["תבוא לפניך אנקת אסיר כגדל זרועך הותר בני תמותה "],"query":"019079011"},{"canonical":"Psalm 79:12","passages":["והשב לשכנינו שבעתים אל חיקם חרפתם אשר חרפוך אדנ͏י "],"query":"019079012"},{"canonical":"Psalm 79:13","passages":["ואנחנו עמך וצאן מרעיתך נודה לך לעולם לדר ודר נספר תהלתך "],"query":"019079013"}]}