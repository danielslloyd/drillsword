{"query":"019026","verses":[{},{"canonical":"Psalm 26:1","passages":["לדוד שפטני יהוה כי אני בתמי הלכתי וביהוה בטחתי לא אמעד "],"query":"019026001"},{"canonical":"Psalm 26:2","passages":["בחנני יהוה ונסני צרפה כליותי ולבי "],"query":"019026002"},{"canonical":"Psalm 26:3","passages":["כי חסדך לנגד עיני והתהלכתי באמתך "],"query":"019026003"},{"canonical":"Psalm 26:4","passages":["לא ישבתי עם מתי שוא ועם נעלמים לא אבוא "],"query":"019026004"},{"canonical":"Psalm 26:5","passages":["שנאתי קהל מרעים ועם רשעים לא אשב "],"query":"019026005"},{"canonical":"Psalm 26:6","passages":["ארחץ בנקיון כפי ואסבבה את מזבחך יהוה "],"query":"019026006"},{"canonical":"Psalm 26:7","passages":["לשמע בקול תודה ולספר כל נפלאותיך "],"query":"019026007"},{"canonical":"Psalm 26:8","passages":["יהוה אהבתי מעון ביתך ומקום משכן כבודך "],"query":"019026008"},{"canonical":"Psalm 26:9","passages":["אל תאסף עם חטאים נפשי ועם אנשי דמים חיי "],"query":"019026009"},{"canonical":"Psalm 26:10","passages":["אשר בידיהם זמה וימינם מלאה שחד "],"query":"019026010"},{"canonical":"Psalm 26:11","passages":["ואני בתמי אלך פדני וחנני "],"query":"019026011"},{"canonical":"Psalm 26:12","passages":["רגלי עמדה במישור במקהלים אברך יהוה "],"query":"019026012"}]}