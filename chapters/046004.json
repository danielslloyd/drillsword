{"query":"046004","verses":[{},{"canonical":"1 Corinthians 4:1","passages":["Οὕτως ἡμᾶς λογιζέσθω ἄνθρωπος ὡς ὑπηρέτας Χριστοῦ καὶ οἰκονόμους μυστηρίων θεοῦ.  "],"query":"046004001"},{"canonical":"1 Corinthians 4:2","passages":[" ⸀ὧδε λοιπὸν ζητεῖται ἐν τοῖς οἰκονόμοις ἵνα πιστός τις εὑρεθῇ.  "],"query":"046004002"},{"canonical":"1 Corinthians 4:3","passages":["ἐμοὶ δὲ εἰς ἐλάχιστόν ἐστιν,  ἵνα ὑφ’ ὑμῶν ἀνακριθῶ ἢ ὑπὸ ἀνθρωπίνης ἡμέρας·  ἀλλ’ οὐδὲ ἐμαυτὸν ἀνακρίνω·  "],"query":"046004003"},{"canonical":"1 Corinthians 4:4","passages":["οὐδὲν γὰρ ἐμαυτῷ σύνοιδα,  ἀλλ’ οὐκ ἐν τούτῳ δεδικαίωμαι,  ὁ δὲ ἀνακρίνων με κύριός ἐστιν.  "],"query":"046004004"},{"canonical":"1 Corinthians 4:5","passages":["ὥστε μὴ πρὸ καιροῦ τι κρίνετε,  ἕως ἂν ἔλθῃ ὁ κύριος,  ὃς καὶ φωτίσει τὰ κρυπτὰ τοῦ σκότους καὶ φανερώσει τὰς βουλὰς τῶν καρδιῶν,  καὶ τότε ὁ ἔπαινος γενήσεται ἑκάστῳ ἀπὸ τοῦ θεοῦ.  "],"query":"046004005"},{"canonical":"1 Corinthians 4:6","passages":["Ταῦτα δέ,  ἀδελφοί,  μετεσχημάτισα εἰς ἐμαυτὸν καὶ  ⸀Ἀπολλῶν δι’ ὑμᾶς,  ἵνα ἐν ἡμῖν μάθητε τό·  Μὴ ὑπὲρ  ⸀ἃ  ⸀γέγραπται,  ἵνα μὴ εἷς ὑπὲρ τοῦ ἑνὸς φυσιοῦσθε κατὰ τοῦ ἑτέρου.  "],"query":"046004006"},{"canonical":"1 Corinthians 4:7","passages":["τίς γάρ σε διακρίνει;  τί δὲ ἔχεις ὃ οὐκ ἔλαβες;  εἰ δὲ καὶ ἔλαβες,  τί καυχᾶσαι ὡς μὴ λαβών;  "],"query":"046004007"},{"canonical":"1 Corinthians 4:8","passages":["Ἤδη κεκορεσμένοι ἐστέ,  ἤδη ἐπλουτήσατε,  χωρὶς ἡμῶν ἐβασιλεύσατε·  καὶ ὄφελόν γε ἐβασιλεύσατε,  ἵνα καὶ ἡμεῖς ὑμῖν συμβασιλεύσωμεν.  "],"query":"046004008"},{"canonical":"1 Corinthians 4:9","passages":["δοκῶ  ⸀γάρ,  ὁ θεὸς ἡμᾶς τοὺς ἀποστόλους ἐσχάτους ἀπέδειξεν ὡς ἐπιθανατίους,  ὅτι θέατρον ἐγενήθημεν τῷ κόσμῳ καὶ ἀγγέλοις καὶ ἀνθρώποις.  "],"query":"046004009"},{"canonical":"1 Corinthians 4:10","passages":["ἡμεῖς μωροὶ διὰ Χριστόν,  ὑμεῖς δὲ φρόνιμοι ἐν Χριστῷ·  ἡμεῖς ἀσθενεῖς,  ὑμεῖς δὲ ἰσχυροί·  ὑμεῖς ἔνδοξοι,  ἡμεῖς δὲ ἄτιμοι.  "],"query":"046004010"},{"canonical":"1 Corinthians 4:11","passages":["ἄχρι τῆς ἄρτι ὥρας καὶ πεινῶμεν καὶ διψῶμεν καὶ γυμνιτεύομεν καὶ κολαφιζόμεθα καὶ ἀστατοῦμεν "],"query":"046004011"},{"canonical":"1 Corinthians 4:12","passages":["καὶ κοπιῶμεν ἐργαζόμενοι ταῖς ἰδίαις χερσίν·  λοιδορούμενοι εὐλογοῦμεν,  διωκόμενοι ἀνεχόμεθα,  "],"query":"046004012"},{"canonical":"1 Corinthians 4:13","passages":[" ⸀δυσφημούμενοι παρακαλοῦμεν·  ὡς περικαθάρματα τοῦ κόσμου ἐγενήθημεν,  πάντων περίψημα ἕως ἄρτι.  "],"query":"046004013"},{"canonical":"1 Corinthians 4:14","passages":["Οὐκ ἐντρέπων ὑμᾶς γράφω ταῦτα,  ἀλλ’ ὡς τέκνα μου ἀγαπητὰ  ⸀νουθετῶν·  "],"query":"046004014"},{"canonical":"1 Corinthians 4:15","passages":["ἐὰν γὰρ μυρίους παιδαγωγοὺς ἔχητε ἐν Χριστῷ,  ἀλλ’ οὐ πολλοὺς πατέρας,  ἐν γὰρ Χριστῷ Ἰησοῦ διὰ τοῦ εὐαγγελίου ἐγὼ ὑμᾶς ἐγέννησα.  "],"query":"046004015"},{"canonical":"1 Corinthians 4:16","passages":["παρακαλῶ οὖν ὑμᾶς,  μιμηταί μου γίνεσθε.  "],"query":"046004016"},{"canonical":"1 Corinthians 4:17","passages":["διὰ τοῦτο ἔπεμψα ὑμῖν Τιμόθεον,  ὅς ἐστίν  ⸂μου τέκνον⸃  ἀγαπητὸν καὶ πιστὸν ἐν κυρίῳ,  ὃς ὑμᾶς ἀναμνήσει τὰς ὁδούς μου τὰς ἐν Χριστῷ  ⸀Ἰησοῦ,  καθὼς πανταχοῦ ἐν πάσῃ ἐκκλησίᾳ διδάσκω.  "],"query":"046004017"},{"canonical":"1 Corinthians 4:18","passages":["ὡς μὴ ἐρχομένου δέ μου πρὸς ὑμᾶς ἐφυσιώθησάν τινες·  "],"query":"046004018"},{"canonical":"1 Corinthians 4:19","passages":["ἐλεύσομαι δὲ ταχέως πρὸς ὑμᾶς,  ἐὰν ὁ κύριος θελήσῃ,  καὶ γνώσομαι οὐ τὸν λόγον τῶν πεφυσιωμένων ἀλλὰ τὴν δύναμιν,  "],"query":"046004019"},{"canonical":"1 Corinthians 4:20","passages":["οὐ γὰρ ἐν λόγῳ ἡ βασιλεία τοῦ θεοῦ ἀλλ’ ἐν δυνάμει.  "],"query":"046004020"},{"canonical":"1 Corinthians 4:21","passages":["τί θέλετε;  ἐν ῥάβδῳ ἔλθω πρὸς ὑμᾶς,  ἢ ἐν ἀγάπῃ πνεύματί τε πραΰτητος;  "],"query":"046004021"}]}