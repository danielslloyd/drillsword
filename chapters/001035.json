{"query":"001035","verses":[{},{"canonical":"Genesis 35:1","passages":["ויאמר אלהים אל יעקב קום עלה בית אל ושב שם ועשה שם מזבח לאל הנראה אליך בברחך מפני עשו אחיך "],"query":"001035001"},{"canonical":"Genesis 35:2","passages":["ויאמר יעקב אל ביתו ואל כל אשר עמו הסרו את אלהי הנכר אשר בתככם והטהרו והחליפו שמלתיכם "],"query":"001035002"},{"canonical":"Genesis 35:3","passages":["ונקומה ונעלה בית אל ואעשה שם מזבח לאל הענה אתי ביום צרתי ויהי עמדי בדרך אשר הלכתי "],"query":"001035003"},{"canonical":"Genesis 35:4","passages":["ויתנו אל יעקב את כל אלהי הנכר אשר בידם ואת הנזמים אשר באזניהם ויטמן אתם יעקב תחת האלה אשר עם שכם "],"query":"001035004"},{"canonical":"Genesis 35:5","passages":["ויסעו ויהי חתת אלהים על הערים אשר סביבתיהם ולא רדפו אחרי בני יעקב "],"query":"001035005"},{"canonical":"Genesis 35:6","passages":["ויבא יעקב לוזה אשר בארץ כנען הוא בית אל הוא וכל העם אשר עמו "],"query":"001035006"},{"canonical":"Genesis 35:7","passages":["ויבן שם מזבח ויקרא למקום אל בית אל כי שם נגלו אליו האלהים בברחו מפני אחיו "],"query":"001035007"},{"canonical":"Genesis 35:8","passages":["ותמת דברה מינקת רבקה ותקבר מתחת לבית אל תחת האלון ויקרא שמו אלון בכות פ"],"query":"001035008"},{"canonical":"Genesis 35:9","passages":["וירא אלהים אל יעקב עוד בבאו מפדן ארם ויברך אתו "],"query":"001035009"},{"canonical":"Genesis 35:10","passages":["ויאמר לו אלהים שמך יעקב לא יקרא שמך עוד יעקב כי אם ישראל יהיה שמך ויקרא את שמו ישראל "],"query":"001035010"},{"canonical":"Genesis 35:11","passages":["ויאמר לו אלהים אני אל שדי פרה ורבה גוי וקהל גוים יהיה ממך ומלכים מחלציך יצאו "],"query":"001035011"},{"canonical":"Genesis 35:12","passages":["ואת הארץ אשר נתתי לאברהם וליצחק לך אתננה ולזרעך אחריך אתן את הארץ "],"query":"001035012"},{"canonical":"Genesis 35:13","passages":["ויעל מעליו אלהים במקום אשר דבר אתו "],"query":"001035013"},{"canonical":"Genesis 35:14","passages":["ויצב יעקב מצבה במקום אשר דבר אתו מצבת אבן ויסך עליה נסך ויצק עליה שמן "],"query":"001035014"},{"canonical":"Genesis 35:15","passages":["ויקרא יעקב את שם המקום אשר דבר אתו שם אלהים בית אל "],"query":"001035015"},{"canonical":"Genesis 35:16","passages":["ויסעו מבית אל ויהי עוד כברת הארץ לבוא אפרתה ותלד רחל ותקש בלדתה "],"query":"001035016"},{"canonical":"Genesis 35:17","passages":["ויהי בהקשתה בלדתה ותאמר לה המילדת אל תיראי כי גם זה לך בן "],"query":"001035017"},{"canonical":"Genesis 35:18","passages":["ויהי בצאת נפשה כי מתה ותקרא שמו בן אוני ואביו קרא לו בנימין "],"query":"001035018"},{"canonical":"Genesis 35:19","passages":["ותמת רחל ותקבר בדרך אפרתה הוא בית לחם "],"query":"001035019"},{"canonical":"Genesis 35:20","passages":["ויצב יעקב מצבה על קברתה הוא מצבת קברת רחל עד היום "],"query":"001035020"},{"canonical":"Genesis 35:21","passages":["ויסע ישראל ויט אהלה מהלאה למגדל עדר "],"query":"001035021"},{"canonical":"Genesis 35:22","passages":["ויהי בשכן ישראל בארץ ההוא וילך ראובן וישכב את בלהה פילגש אביו וישמע ישרא͏ל פויהיו בני יעקב שנים עשר "],"query":"001035022"},{"canonical":"Genesis 35:23","passages":["בני לאה בכור יעקב ראובן ושמעון ולוי ויהודה ויששכר וזבולן "],"query":"001035023"},{"canonical":"Genesis 35:24","passages":["בני רחל יוסף ובנימן "],"query":"001035024"},{"canonical":"Genesis 35:25","passages":["ובני בלהה שפחת רחל דן ונפתלי "],"query":"001035025"},{"canonical":"Genesis 35:26","passages":["ובני זלפה שפחת לאה גד ואשר אלה בני יעקב אשר ילד לו בפדן ארם "],"query":"001035026"},{"canonical":"Genesis 35:27","passages":["ויבא יעקב אל יצחק אביו ממרא קרית הארבע הוא חברון אשר גר שם אברהם ויצחק "],"query":"001035027"},{"canonical":"Genesis 35:28","passages":["ויהיו ימי יצחק מאת שנה ושמנים שנה "],"query":"001035028"},{"canonical":"Genesis 35:29","passages":["ויגוע יצחק וימת ויאסף אל עמיו זקן ושבע ימים ויקברו אתו עשו ויעקב בניו פ"],"query":"001035029"}]}