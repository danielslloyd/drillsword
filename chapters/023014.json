{"query":"023014","verses":[{},{"canonical":"Isaiah 14:1","passages":["כי ירחם יהוה את יעקב ובחר עוד בישראל והניחם על אדמתם ונלוה הגר עליהם ונספחו על בית יעקב "],"query":"023014001"},{"canonical":"Isaiah 14:2","passages":["ולקחום עמים והביאום אל מקומם והתנחלום בית ישראל על אדמת יהוה לעבדים ולשפחות והיו שבים לשביהם ורדו בנגשיהם  ס "],"query":"023014002"},{"canonical":"Isaiah 14:3","passages":["והיה ביום הניח יהוה לך מעצבך ומרגזך ומן העבדה הקשה אשר עבד בך "],"query":"023014003"},{"canonical":"Isaiah 14:4","passages":["ונשאת המשל הזה על מלך בבל ואמרת איך שבת נגש שבתה מדהבה "],"query":"023014004"},{"canonical":"Isaiah 14:5","passages":["שבר יהוה מטה רשעים שבט משלים "],"query":"023014005"},{"canonical":"Isaiah 14:6","passages":["מכה עמים בעברה מכת בלתי סרה רדה באף גוים מרדף בלי חשך "],"query":"023014006"},{"canonical":"Isaiah 14:7","passages":["נחה שקטה כל הארץ פצחו רנה "],"query":"023014007"},{"canonical":"Isaiah 14:8","passages":["גם ברושים שמחו לך ארזי לבנון מאז שכבת לא יעלה הכרת עלינו "],"query":"023014008"},{"canonical":"Isaiah 14:9","passages":["שאול מתחת רגזה לך לקראת בואך עורר לך רפאים כל עתודי ארץ הקים מכסאותם כל מלכי גוים "],"query":"023014009"},{"canonical":"Isaiah 14:10","passages":["כלם יענו ויאמרו אליך גם אתה חלית כמונו אלינו נמשלת "],"query":"023014010"},{"canonical":"Isaiah 14:11","passages":["הורד שאול גאונך המית נבליך תחתיך יצע רמה ומכסיך תולעה "],"query":"023014011"},{"canonical":"Isaiah 14:12","passages":["איך נפלת משמים הילל בן שחר נגדעת לארץ חולש על גוים "],"query":"023014012"},{"canonical":"Isaiah 14:13","passages":["ואתה אמרת בלבבך השמים אעלה ממעל לכוכבי אל ארים כסאי ואשב בהר מועד בירכתי צפון "],"query":"023014013"},{"canonical":"Isaiah 14:14","passages":["אעלה על במתי עב אדמה לעליון "],"query":"023014014"},{"canonical":"Isaiah 14:15","passages":["אך אל שאול תורד אל ירכתי בור "],"query":"023014015"},{"canonical":"Isaiah 14:16","passages":["ראיך אליך ישגיחו אליך יתבוננו הזה האיש מרגיז הארץ מרעיש ממלכות "],"query":"023014016"},{"canonical":"Isaiah 14:17","passages":["שם תבל כמדבר ועריו הרס אסיריו לא פתח ביתה "],"query":"023014017"},{"canonical":"Isaiah 14:18","passages":["כל מלכי גוים כלם שכבו בכבוד איש בביתו "],"query":"023014018"},{"canonical":"Isaiah 14:19","passages":["ואתה השלכת מקברך כנצר נתעב לבוש הרגים מטעני חרב יורדי אל אבני בור כפגר מובס "],"query":"023014019"},{"canonical":"Isaiah 14:20","passages":["לא תחד אתם בקבורה כי ארצך שחת עמך הרגת לא יקרא לעולם זרע מרעים "],"query":"023014020"},{"canonical":"Isaiah 14:21","passages":["הכינו לבניו מטבח בעון אבותם בל יקמו וירשו ארץ ומלאו פני תבל ערים "],"query":"023014021"},{"canonical":"Isaiah 14:22","passages":["וקמתי עליהם נאם יהוה צבאות והכרתי לבבל שם ושאר ונין ונכד נאם יהוה "],"query":"023014022"},{"canonical":"Isaiah 14:23","passages":["ושמתיה למורש קפד ואגמי מים וטאטאתיה במטאטא השמד נאם יהוה צבאות פ"],"query":"023014023"},{"canonical":"Isaiah 14:24","passages":["נשבע יהוה צבאות לאמר אם לא כאשר דמיתי כן היתה וכאשר יעצתי היא תקום "],"query":"023014024"},{"canonical":"Isaiah 14:25","passages":["לשבר אשור בארצי ועל הרי אבוסנו וסר מעליהם עלו וסבלו מעל שכמו יסור "],"query":"023014025"},{"canonical":"Isaiah 14:26","passages":["זאת העצה היעוצה על כל הארץ וזאת היד הנטויה על כל הגוים "],"query":"023014026"},{"canonical":"Isaiah 14:27","passages":["כי יהוה צבאות יעץ ומי יפר וידו הנטויה ומי ישיבנה פ"],"query":"023014027"},{"canonical":"Isaiah 14:28","passages":["בשנת מות המלך אחז היה המשא הזה "],"query":"023014028"},{"canonical":"Isaiah 14:29","passages":["אל תשמחי פלשת כלך כי נשבר שבט מכך כי משרש נחש יצא צפע ופריו שרף מעופף "],"query":"023014029"},{"canonical":"Isaiah 14:30","passages":["ורעו בכורי דלים ואביונים לבטח ירבצו והמתי ברעב שרשך ושאריתך יהרג "],"query":"023014030"},{"canonical":"Isaiah 14:31","passages":["הילילי שער זעקי עיר נמוג פלשת כלך כי מצפון עשן בא ואין בודד במועדיו "],"query":"023014031"},{"canonical":"Isaiah 14:32","passages":["ומה יענה מלאכי גוי כי יהוה יסד ציון ובה יחסו עניי עמו  ס "],"query":"023014032"}]}