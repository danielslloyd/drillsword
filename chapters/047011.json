{"query":"047011","verses":[{},{"canonical":"2 Corinthians 11:1","passages":["Ὄφελον ἀνείχεσθέ μου μικρόν  ⸀τι  ⸀ἀφροσύνης·  ἀλλὰ καὶ ἀνέχεσθέ μου.  "],"query":"047011001"},{"canonical":"2 Corinthians 11:2","passages":["ζηλῶ γὰρ ὑμᾶς θεοῦ ζήλῳ,  ἡρμοσάμην γὰρ ὑμᾶς ἑνὶ ἀνδρὶ παρθένον ἁγνὴν παραστῆσαι τῷ Χριστῷ·  "],"query":"047011002"},{"canonical":"2 Corinthians 11:3","passages":["φοβοῦμαι δὲ μή πως,  ὡς ὁ ὄφις  ⸂ἐξηπάτησεν Εὕαν⸃  ἐν τῇ πανουργίᾳ αὐτοῦ,   ⸀φθαρῇ τὰ νοήματα ὑμῶν ἀπὸ τῆς ἁπλότητος  ⸂καὶ τῆς ἁγνότητος⸃  τῆς εἰς τὸν Χριστόν.  "],"query":"047011003"},{"canonical":"2 Corinthians 11:4","passages":["εἰ μὲν γὰρ ὁ ἐρχόμενος ἄλλον Ἰησοῦν κηρύσσει ὃν οὐκ ἐκηρύξαμεν,  ἢ πνεῦμα ἕτερον λαμβάνετε ὃ οὐκ ἐλάβετε,  ἢ εὐαγγέλιον ἕτερον ὃ οὐκ ἐδέξασθε,  καλῶς  ⸀ἀνέχεσθε.  "],"query":"047011004"},{"canonical":"2 Corinthians 11:5","passages":["λογίζομαι γὰρ μηδὲν ὑστερηκέναι τῶν ὑπερλίαν ἀποστόλων·  "],"query":"047011005"},{"canonical":"2 Corinthians 11:6","passages":["εἰ δὲ καὶ ἰδιώτης τῷ λόγῳ,  ἀλλ’ οὐ τῇ γνώσει,  ἀλλ’ ἐν παντὶ  ⸀φανερώσαντες ἐν πᾶσιν εἰς ὑμᾶς.  "],"query":"047011006"},{"canonical":"2 Corinthians 11:7","passages":["Ἢ ἁμαρτίαν ἐποίησα ἐμαυτὸν ταπεινῶν ἵνα ὑμεῖς ὑψωθῆτε,  ὅτι δωρεὰν τὸ τοῦ θεοῦ εὐαγγέλιον εὐηγγελισάμην ὑμῖν;  "],"query":"047011007"},{"canonical":"2 Corinthians 11:8","passages":["ἄλλας ἐκκλησίας ἐσύλησα λαβὼν ὀψώνιον πρὸς τὴν ὑμῶν διακονίαν,  "],"query":"047011008"},{"canonical":"2 Corinthians 11:9","passages":["καὶ παρὼν πρὸς ὑμᾶς καὶ ὑστερηθεὶς οὐ κατενάρκησα οὐθενός·  τὸ γὰρ ὑστέρημά μου προσανεπλήρωσαν οἱ ἀδελφοὶ ἐλθόντες ἀπὸ Μακεδονίας·  καὶ ἐν παντὶ ἀβαρῆ  ⸂ἐμαυτὸν ὑμῖν⸃  ἐτήρησα καὶ τηρήσω.  "],"query":"047011009"},{"canonical":"2 Corinthians 11:10","passages":["ἔστιν ἀλήθεια Χριστοῦ ἐν ἐμοὶ ὅτι ἡ καύχησις αὕτη οὐ φραγήσεται εἰς ἐμὲ ἐν τοῖς κλίμασι τῆς Ἀχαΐας.  "],"query":"047011010"},{"canonical":"2 Corinthians 11:11","passages":["διὰ τί;  ὅτι οὐκ ἀγαπῶ ὑμᾶς;  ὁ θεὸς οἶδεν.  "],"query":"047011011"},{"canonical":"2 Corinthians 11:12","passages":["Ὃ δὲ ποιῶ καὶ ποιήσω,  ἵνα ἐκκόψω τὴν ἀφορμὴν τῶν θελόντων ἀφορμήν,  ἵνα ἐν ᾧ καυχῶνται εὑρεθῶσιν καθὼς καὶ ἡμεῖς.  "],"query":"047011012"},{"canonical":"2 Corinthians 11:13","passages":["οἱ γὰρ τοιοῦτοι ψευδαπόστολοι,  ἐργάται δόλιοι,  μετασχηματιζόμενοι εἰς ἀποστόλους Χριστοῦ·  "],"query":"047011013"},{"canonical":"2 Corinthians 11:14","passages":["καὶ οὐ  ⸀θαῦμα,  αὐτὸς γὰρ ὁ Σατανᾶς μετασχηματίζεται εἰς ἄγγελον φωτός·  "],"query":"047011014"},{"canonical":"2 Corinthians 11:15","passages":["οὐ μέγα οὖν εἰ καὶ οἱ διάκονοι αὐτοῦ μετασχηματίζονται ὡς διάκονοι δικαιοσύνης,  ὧν τὸ τέλος ἔσται κατὰ τὰ ἔργα αὐτῶν.  "],"query":"047011015"},{"canonical":"2 Corinthians 11:16","passages":["Πάλιν λέγω,  μή τίς με δόξῃ ἄφρονα εἶναι—  εἰ δὲ μή γε,  κἂν ὡς ἄφρονα δέξασθέ με,  ἵνα κἀγὼ μικρόν τι καυχήσωμαι·  "],"query":"047011016"},{"canonical":"2 Corinthians 11:17","passages":["ὃ λαλῶ οὐ  ⸂κατὰ κύριον λαλῶ⸃,  ἀλλ’ ὡς ἐν ἀφροσύνῃ,  ἐν ταύτῃ τῇ ὑποστάσει τῆς καυχήσεως.  "],"query":"047011017"},{"canonical":"2 Corinthians 11:18","passages":["ἐπεὶ πολλοὶ καυχῶνται  ⸀κατὰ σάρκα,  κἀγὼ καυχήσομαι.  "],"query":"047011018"},{"canonical":"2 Corinthians 11:19","passages":["ἡδέως γὰρ ἀνέχεσθε τῶν ἀφρόνων φρόνιμοι ὄντες·  "],"query":"047011019"},{"canonical":"2 Corinthians 11:20","passages":["ἀνέχεσθε γὰρ εἴ τις ὑμᾶς καταδουλοῖ,  εἴ τις κατεσθίει,  εἴ τις λαμβάνει,  εἴ τις ἐπαίρεται,  εἴ τις  ⸂εἰς πρόσωπον ὑμᾶς⸃  δέρει.  "],"query":"047011020"},{"canonical":"2 Corinthians 11:21","passages":["κατὰ ἀτιμίαν λέγω,  ὡς ὅτι ἡμεῖς  ⸀ἠσθενήκαμεν·  ἐν ᾧ δ’ ἄν τις τολμᾷ,  ἐν ἀφροσύνῃ λέγω,  τολμῶ κἀγώ.  "],"query":"047011021"},{"canonical":"2 Corinthians 11:22","passages":["Ἑβραῖοί εἰσιν;  κἀγώ.  Ἰσραηλῖταί εἰσιν;  κἀγώ.  σπέρμα Ἀβραάμ εἰσιν;  κἀγώ.  "],"query":"047011022"},{"canonical":"2 Corinthians 11:23","passages":["διάκονοι Χριστοῦ εἰσιν;  παραφρονῶν λαλῶ,  ὑπὲρ ἐγώ·  ἐν κόποις περισσοτέρως,  ἐν  ⸂φυλακαῖς περισσοτέρως,  ἐν πληγαῖς ὑπερβαλλόντως⸃,  ἐν θανάτοις πολλάκις·  "],"query":"047011023"},{"canonical":"2 Corinthians 11:24","passages":["ὑπὸ Ἰουδαίων πεντάκις τεσσεράκοντα παρὰ μίαν ἔλαβον,  "],"query":"047011024"},{"canonical":"2 Corinthians 11:25","passages":["τρὶς ἐραβδίσθην,  ἅπαξ ἐλιθάσθην,  τρὶς ἐναυάγησα,  νυχθήμερον ἐν τῷ βυθῷ πεποίηκα·  "],"query":"047011025"},{"canonical":"2 Corinthians 11:26","passages":["ὁδοιπορίαις πολλάκις,  κινδύνοις ποταμῶν,  κινδύνοις λῃστῶν,  κινδύνοις ἐκ γένους,  κινδύνοις ἐξ ἐθνῶν,  κινδύνοις ἐν πόλει,  κινδύνοις ἐν ἐρημίᾳ,  κινδύνοις ἐν θαλάσσῃ,  κινδύνοις ἐν ψευδαδέλφοις,  "],"query":"047011026"},{"canonical":"2 Corinthians 11:27","passages":[" ⸀κόπῳ καὶ μόχθῳ,  ἐν ἀγρυπνίαις πολλάκις,  ἐν λιμῷ καὶ δίψει,  ἐν νηστείαις πολλάκις,  ἐν ψύχει καὶ γυμνότητι·  "],"query":"047011027"},{"canonical":"2 Corinthians 11:28","passages":["χωρὶς τῶν παρεκτὸς ἡ  ⸀ἐπίστασίς  ⸀μοι ἡ καθ’ ἡμέραν,  ἡ μέριμνα πασῶν τῶν ἐκκλησιῶν.  "],"query":"047011028"},{"canonical":"2 Corinthians 11:29","passages":["τίς ἀσθενεῖ,  καὶ οὐκ ἀσθενῶ;  τίς σκανδαλίζεται καὶ οὐκ ἐγὼ πυροῦμαι;  "],"query":"047011029"},{"canonical":"2 Corinthians 11:30","passages":["Εἰ καυχᾶσθαι δεῖ,  τὰ τῆς ἀσθενείας μου καυχήσομαι.  "],"query":"047011030"},{"canonical":"2 Corinthians 11:31","passages":["ὁ θεὸς καὶ πατὴρ τοῦ κυρίου  ⸀Ἰησοῦ οἶδεν,  ὁ ὢν εὐλογητὸς εἰς τοὺς αἰῶνας,  ὅτι οὐ ψεύδομαι.  "],"query":"047011031"},{"canonical":"2 Corinthians 11:32","passages":["ἐν Δαμασκῷ ὁ ἐθνάρχης Ἁρέτα τοῦ βασιλέως ἐφρούρει τὴν  ⸂πόλιν Δαμασκηνῶν⸃  πιάσαι  ⸀με,  "],"query":"047011032"},{"canonical":"2 Corinthians 11:33","passages":["καὶ διὰ θυρίδος ἐν σαργάνῃ ἐχαλάσθην διὰ τοῦ τείχους καὶ ἐξέφυγον τὰς χεῖρας αὐτοῦ.  "],"query":"047011033"}]}