{"query":"023055","verses":[{},{"canonical":"Isaiah 55:1","passages":["הוי כל צמא לכו למים ואשר אין לו כסף לכו שברו ואכלו ולכו שברו בלוא כסף ובלוא מחיר יין וחלב "],"query":"023055001"},{"canonical":"Isaiah 55:2","passages":["למה תשקלו כסף בלוא לחם ויגיעכם בלוא לשבעה שמעו שמוע אלי ואכלו טוב ותתענג בדשן נפשכם "],"query":"023055002"},{"canonical":"Isaiah 55:3","passages":["הטו אזנכם ולכו אלי שמעו ותחי נפשכם ואכרתה לכם ברית עולם חסדי דוד הנאמנים "],"query":"023055003"},{"canonical":"Isaiah 55:4","passages":["הן עד לאומים נתתיו נגיד ומצוה לאמים "],"query":"023055004"},{"canonical":"Isaiah 55:5","passages":["הן גוי לא תדע תקרא וגוי לא ידעוך אליך ירוצו למען יהוה אלהיך ולקדוש ישראל כי פארך  ס "],"query":"023055005"},{"canonical":"Isaiah 55:6","passages":["דרשו יהוה בהמצאו קראהו בהיותו קרוב "],"query":"023055006"},{"canonical":"Isaiah 55:7","passages":["יעזב רשע דרכו ואיש און מחשבתיו וישב אל יהוה וירחמהו ואל אלהינו כי ירבה לסלוח "],"query":"023055007"},{"canonical":"Isaiah 55:8","passages":["כי לא מחשבותי מחשבותיכם ולא דרכיכם דרכי נאם יהוה "],"query":"023055008"},{"canonical":"Isaiah 55:9","passages":["כי גבהו שמים מארץ כן גבהו דרכי מדרכיכם ומחשבתי ממחשבתיכם "],"query":"023055009"},{"canonical":"Isaiah 55:10","passages":["כי כאשר ירד הגשם והשלג מן השמים ושמה לא ישוב כי אם הרוה את הארץ והולידה והצמיחה ונתן זרע לזרע ולחם לאכל "],"query":"023055010"},{"canonical":"Isaiah 55:11","passages":["כן יהיה דברי אשר יצא מפי לא ישוב אלי ריקם כי אם עשה את אשר חפצתי והצליח אשר שלחתיו "],"query":"023055011"},{"canonical":"Isaiah 55:12","passages":["כי בשמחה תצאו ובשלום תובלון ההרים והגבעות יפצחו לפניכם רנה וכל עצי השדה ימחאו כף "],"query":"023055012"},{"canonical":"Isaiah 55:13","passages":["תחת הנעצוץ יעלה ברוש  ס "],"query":"023055013"}]}