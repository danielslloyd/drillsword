{"query":"013019","verses":[{},{"canonical":"1 Chronicles 19:1","passages":["ויהי אחרי כן וימת נחש מלך בני עמון וימלך בנו תחתיו "],"query":"013019001"},{"canonical":"1 Chronicles 19:2","passages":["ויאמר דויד אעשה חסד עם חנון בן נחש כי עשה אביו עמי חסד וישלח דויד מלאכים לנחמו על אביו ויבאו עבדי דויד אל ארץ בני עמון אל חנון לנחמו "],"query":"013019002"},{"canonical":"1 Chronicles 19:3","passages":["ויאמרו שרי בני עמון לחנון המכבד דויד את אביך בעיניך כי שלח לך מנחמים הלא בעבור לחקר ולהפך ולרגל הארץ באו עבדיו אליך פ"],"query":"013019003"},{"canonical":"1 Chronicles 19:4","passages":["ויקח חנון את עבדי דויד ויגלחם ויכרת את מדויהם בחצי עד המפשעה וישלחם "],"query":"013019004"},{"canonical":"1 Chronicles 19:5","passages":["וילכו ויגידו לדויד על האנשים וישלח לקראתם כי היו האנשים נכלמים מאד ויאמר המלך שבו בירחו עד אשר יצמח זקנכם ושבתם "],"query":"013019005"},{"canonical":"1 Chronicles 19:6","passages":["ויראו בני עמון כי התבאשו עם דויד וישלח חנון ובני עמון אלף ככר כסף לשכר להם מן ארם נהרים ומן ארם מעכה ומצובה רכב ופרשים "],"query":"013019006"},{"canonical":"1 Chronicles 19:7","passages":["וישכרו להם שנים ושלשים אלף רכב ואת מלך מעכה ואת עמו ויבאו ויחנו לפני מידבא ובני עמון נאספו מעריהם ויבאו למלחמה פ"],"query":"013019007"},{"canonical":"1 Chronicles 19:8","passages":["וישמע דויד וישלח את יואב ואת כל צבא הגבורים "],"query":"013019008"},{"canonical":"1 Chronicles 19:9","passages":["ויצאו בני עמון ויערכו מלחמה פתח העיר והמלכים אשר באו לבדם בשדה "],"query":"013019009"},{"canonical":"1 Chronicles 19:10","passages":["וירא יואב כי היתה פני המלחמה אליו פנים ואחור ויבחר מכל בחור בישראל ויערך לקראת ארם "],"query":"013019010"},{"canonical":"1 Chronicles 19:11","passages":["ואת יתר העם נתן ביד אבשי אחיו ויערכו לקראת בני עמון "],"query":"013019011"},{"canonical":"1 Chronicles 19:12","passages":["ויאמר אם תחזק ממני ארם והיית לי לתשועה  ס ואם בני עמון יחזקו ממך והושעתיך "],"query":"013019012"},{"canonical":"1 Chronicles 19:13","passages":["חזק ונתחזקה בעד עמנו ובעד ערי אלהינו ויהוה הטוב בעיניו יעשה "],"query":"013019013"},{"canonical":"1 Chronicles 19:14","passages":["ויגש יואב והעם אשר עמו לפני ארם למלחמה וינוסו מפניו "],"query":"013019014"},{"canonical":"1 Chronicles 19:15","passages":["ובני עמון ראו כי נס ארם וינוסו גם הם מפני אבשי אחיו ויבאו העירה ויבא יואב ירושל͏ם פ"],"query":"013019015"},{"canonical":"1 Chronicles 19:16","passages":["וירא ארם כי נגפו לפני ישראל וישלחו מלאכים ויוציאו את ארם אשר מעבר הנהר ושופך שר צבא הדדעזר לפניהם "],"query":"013019016"},{"canonical":"1 Chronicles 19:17","passages":["ויגד לדויד ויאסף את כל ישראל ויעבר הירדן ויבא אלהם ויערך אלהם ויערך דויד לקראת ארם מלחמה וילחמו עמו "],"query":"013019017"},{"canonical":"1 Chronicles 19:18","passages":["וינס ארם מלפני ישראל ויהרג דויד מארם שבעת אלפים רכב וארבעים אלף איש רגלי ואת שופך שר הצבא המית "],"query":"013019018"},{"canonical":"1 Chronicles 19:19","passages":["ויראו עבדי הדדעזר כי נגפו לפני ישראל וישלימו עם דויד ויעבדהו ולא אבה ארם להושיע את בני עמון עוד פ"],"query":"013019019"}]}