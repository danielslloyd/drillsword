{"query":"023017","verses":[{},{"canonical":"Isaiah 17:1","passages":["משא דמשק הנה דמשק מוסר מעיר והיתה מעי מפלה "],"query":"023017001"},{"canonical":"Isaiah 17:2","passages":["עזבות ערי ערער לעדרים תהיינה ורבצו ואין מחריד "],"query":"023017002"},{"canonical":"Isaiah 17:3","passages":["ונשבת מבצר מאפרים וממלכה מדמשק ושאר ארם ככבוד בני ישראל יהיו נאם יהוה צבאות  ס "],"query":"023017003"},{"canonical":"Isaiah 17:4","passages":["והיה ביום ההוא ידל כבוד יעקב ומשמן בשרו ירזה "],"query":"023017004"},{"canonical":"Isaiah 17:5","passages":["והיה כאסף קציר קמה וזרעו שבלים יקצור והיה כמלקט שבלים בעמק רפאים "],"query":"023017005"},{"canonical":"Isaiah 17:6","passages":["ונשאר בו עוללת כנקף זית שנים שלשה גרגרים בראש אמיר ארבעה חמשה בסעפיה פריה נאם יהוה אלהי ישראל  ס "],"query":"023017006"},{"canonical":"Isaiah 17:7","passages":["ביום ההוא ישעה האדם על עשהו ועיניו אל קדוש ישראל תראינה "],"query":"023017007"},{"canonical":"Isaiah 17:8","passages":["ולא ישעה אל המזבחות מעשה ידיו ואשר עשו אצבעתיו לא יראה והאשרים והחמנים "],"query":"023017008"},{"canonical":"Isaiah 17:9","passages":["ביום ההוא יהיו ערי מעזו כעזובת החרש והאמיר אשר עזבו מפני בני ישראל והיתה שממה "],"query":"023017009"},{"canonical":"Isaiah 17:10","passages":["כי שכחת אלהי ישעך וצור מעזך לא זכרת על כן תטעי נטעי נעמנים וזמרת זר תזרענו "],"query":"023017010"},{"canonical":"Isaiah 17:11","passages":["ביום נטעך תשגשגי ובבקר זרעך תפריחי נד קציר ביום נחלה וכאב אנוש  ס "],"query":"023017011"},{"canonical":"Isaiah 17:12","passages":["הוי המון עמים רבים כהמות ימים יהמיון ושאון לאמים כשאון מים כבירים ישאון "],"query":"023017012"},{"canonical":"Isaiah 17:13","passages":["לאמים כשאון מים רבים ישאון וגער בו ונס ממרחק ורדף כמץ הרים לפני רוח וכגלגל לפני סופה "],"query":"023017013"},{"canonical":"Isaiah 17:14","passages":["לעת ערב והנה בלהה בטרם בקר איננו זה חלק שוסינו וגורל לבזזינו  ס "],"query":"023017014"}]}