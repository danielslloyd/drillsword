{"query":"014019","verses":[{},{"canonical":"2 Chronicles 19:1","passages":["וישב יהושפט מלך יהודה אל ביתו בשלום לירושל͏ם "],"query":"014019001"},{"canonical":"2 Chronicles 19:2","passages":["ויצא אל פניו יהוא בן חנני החזה ויאמר אל המלך יהושפט הלרשע לעזר ולשנאי יהוה תאהב ובזאת עליך קצף מלפני יהוה "],"query":"014019002"},{"canonical":"2 Chronicles 19:3","passages":["אבל דברים טובים נמצאו עמך כי בערת האשרות מן הארץ והכינות לבבך לדרש האלהים "],"query":"014019003"},{"canonical":"2 Chronicles 19:4","passages":["וישב יהושפט בירושל͏ם  ס וישב ויצא בעם מבאר שבע עד הר אפרים וישיבם אל יהוה אלהי אבותיהם "],"query":"014019004"},{"canonical":"2 Chronicles 19:5","passages":["ויעמד שפטים בארץ בכל ערי יהודה הבצרות לעיר ועיר "],"query":"014019005"},{"canonical":"2 Chronicles 19:6","passages":["ויאמר אל השפטים ראו מה אתם עשים כי לא לאדם תשפטו כי ליהוה ועמכם בדבר משפט "],"query":"014019006"},{"canonical":"2 Chronicles 19:7","passages":["ועתה יהי פחד יהוה עליכם שמרו ועשו כי אין עם יהוה אלהינו עולה ומשא פנים ומקח שחד "],"query":"014019007"},{"canonical":"2 Chronicles 19:8","passages":["וגם בירושלם העמיד יהושפט מן הלוים והכהנים ומראשי האבות לישראל למשפט יהוה ולריב וישבו ירושל͏ם "],"query":"014019008"},{"canonical":"2 Chronicles 19:9","passages":["ויצו עליהם לאמר כה תעשון ביראת יהוה באמונה ובלבב שלם "],"query":"014019009"},{"canonical":"2 Chronicles 19:10","passages":["וכל ריב אשר יבוא עליכם מאחיכם הישבים בעריהם בין דם לדם בין תורה למצוה לחקים ולמשפטים והזהרתם אתם ולא יאשמו ליהוה והיה קצף עליכם ועל אחיכם כה תעשון ולא תאשמו "],"query":"014019010"},{"canonical":"2 Chronicles 19:11","passages":["והנה אמריהו כהן הראש עליכם לכל דבר יהוה וזבדיהו בן ישמעאל הנגיד לבית יהודה לכל דבר המלך ושטרים הלוים לפניכם חזקו ועשו ויהי יהוה עם הטוב פ"],"query":"014019011"}]}