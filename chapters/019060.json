{"query":"019060","verses":[{},{"canonical":"Psalm 60:1","passages":["למנצח על שושן עדות מכתם לדוד ללמד "],"query":"019060001"},{"canonical":"Psalm 60:2","passages":["בהצותו את ארם נהרים ואת ארם צובה וישב יואב ויך את אדום בגיא מלח שנים עשר אלף "],"query":"019060002"},{"canonical":"Psalm 60:3","passages":["אלהים זנחתנו פרצתנו אנפת תשובב לנו "],"query":"019060003"},{"canonical":"Psalm 60:4","passages":["הרעשתה ארץ פצמתה רפה שבריה כי מטה "],"query":"019060004"},{"canonical":"Psalm 60:5","passages":["הראיתה עמך קשה השקיתנו יין תרעלה "],"query":"019060005"},{"canonical":"Psalm 60:6","passages":["נתתה ליראיך נס להתנוסס מפני קשט סלה "],"query":"019060006"},{"canonical":"Psalm 60:7","passages":["למען יחלצון ידידיך הושיעה ימינך וענני "],"query":"019060007"},{"canonical":"Psalm 60:8","passages":["אלהים דבר בקדשו אעלזה אחלקה שכם ועמק סכות אמדד "],"query":"019060008"},{"canonical":"Psalm 60:9","passages":["לי גלעד ולי מנשה ואפרים מעוז ראשי יהודה מחקקי "],"query":"019060009"},{"canonical":"Psalm 60:10","passages":["מואב סיר רחצי על אדום אשליך נעלי עלי פלשת התרעעי "],"query":"019060010"},{"canonical":"Psalm 60:11","passages":["מי יבלני עיר מצור מי נחני עד אדום "],"query":"019060011"},{"canonical":"Psalm 60:12","passages":["הלא אתה אלהים זנחתנו ולא תצא אלהים בצבאותינו "],"query":"019060012"},{"canonical":"Psalm 60:13","passages":["הבה לנו עזרת מצר ושוא תשועת אדם "],"query":"019060013"},{"canonical":"Psalm 60:14","passages":["באלהים נעשה חיל והוא יבוס צרינו "],"query":"019060014"}]}