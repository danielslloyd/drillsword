{"query":"005006","verses":[{},{"canonical":"Deuteronomy 6:1","passages":["וזאת המצוה החקים והמשפטים אשר צוה יהוה אלהיכם ללמד אתכם לעשות בארץ אשר אתם עברים שמה לרשתה "],"query":"005006001"},{"canonical":"Deuteronomy 6:2","passages":["למען תירא את יהוה אלהיך לשמר את כל חקתיו ומצותיו אשר אנכי מצוך אתה ובנך ובן בנך כל ימי חייך ולמען יארכן ימיך "],"query":"005006002"},{"canonical":"Deuteronomy 6:3","passages":["ושמעת ישראל ושמרת לעשות אשר ייטב לך ואשר תרבון מאד כאשר דבר יהוה אלהי אבתיך לך ארץ זבת חלב ודבש פ"],"query":"005006003"},{"canonical":"Deuteronomy 6:4","passages":["שמד "],"query":"005006004"},{"canonical":"Deuteronomy 6:5","passages":["ואהבת את יהוה אלהיך בכל לבבך ובכל נפשך ובכל מאדך "],"query":"005006005"},{"canonical":"Deuteronomy 6:6","passages":["והיו הדברים האלה אשר אנכי מצוך היום על לבבך "],"query":"005006006"},{"canonical":"Deuteronomy 6:7","passages":["ושננתם לבניך ודברת בם בשבתך בביתך ובלכתך בדרך ובשכבך ובקומך "],"query":"005006007"},{"canonical":"Deuteronomy 6:8","passages":["וקשרתם לאות על ידך והיו לטטפת בין עיניך "],"query":"005006008"},{"canonical":"Deuteronomy 6:9","passages":["וכתבתם על מזוזת ביתך ובשעריך  ס "],"query":"005006009"},{"canonical":"Deuteronomy 6:10","passages":["והיה כי יביאך יהוה אלהיך אל הארץ אשר נשבע לאבתיך לאברהם ליצחק וליעקב לתת לך ערים גדלת וטבת אשר לא בנית "],"query":"005006010"},{"canonical":"Deuteronomy 6:11","passages":["ובתים מלאים כל טוב אשר לא מלאת וברת חצובים אשר לא חצבת כרמים וזיתים אשר לא נטעת ואכלת ושבעת "],"query":"005006011"},{"canonical":"Deuteronomy 6:12","passages":["השמר לך פן תשכח את יהוה אשר הוציאך מארץ מצרים מבית עבדים "],"query":"005006012"},{"canonical":"Deuteronomy 6:13","passages":["את יהוה אלהיך תירא ואתו תעבד ובשמו תשבע "],"query":"005006013"},{"canonical":"Deuteronomy 6:14","passages":["לא תלכון אחרי אלהים אחרים מאלהי העמים אשר סביבותיכם "],"query":"005006014"},{"canonical":"Deuteronomy 6:15","passages":["כי אל קנא יהוה אלהיך בקרבך פן יחרה אף יהוה אלהיך בך והשמידך מעל פני האדמה  ס "],"query":"005006015"},{"canonical":"Deuteronomy 6:16","passages":["לא תנסו את יהוה אלהיכם כאשר נסיתם במסה "],"query":"005006016"},{"canonical":"Deuteronomy 6:17","passages":["שמור תשמרון את מצות יהוה אלהיכם ועדתיו וחקיו אשר צוך "],"query":"005006017"},{"canonical":"Deuteronomy 6:18","passages":["ועשית הישר והטוב בעיני יהוה למען ייטב לך ובאת וירשת את הארץ הטבה אשר נשבע יהוה לאבתיך "],"query":"005006018"},{"canonical":"Deuteronomy 6:19","passages":["להדף את כל איביך מפניך כאשר דבר יהוה  ס "],"query":"005006019"},{"canonical":"Deuteronomy 6:20","passages":["כי ישאלך בנך מחר לאמר מה העדת והחקים והמשפטים אשר צוה יהוה אלהינו אתכם "],"query":"005006020"},{"canonical":"Deuteronomy 6:21","passages":["ואמרת לבנך עבדים היינו לפרעה במצרים ויוציאנו יהוה ממצרים ביד חזקה "],"query":"005006021"},{"canonical":"Deuteronomy 6:22","passages":["ויתן יהוה אותת ומפתים גדלים ורעים במצרים בפרעה ובכל ביתו לעינינו "],"query":"005006022"},{"canonical":"Deuteronomy 6:23","passages":["ואותנו הוציא משם למען הביא אתנו לתת לנו את הארץ אשר נשבע לאבתינו "],"query":"005006023"},{"canonical":"Deuteronomy 6:24","passages":["ויצונו יהוה לעשות את כל החקים האלה ליראה את יהוה אלהינו לטוב לנו כל הימים לחיתנו כהיום הזה "],"query":"005006024"},{"canonical":"Deuteronomy 6:25","passages":["וצדקה תהיה לנו כי נשמר לעשות את כל המצוה הזאת לפני יהוה אלהינו כאשר צונו  ס "],"query":"005006025"}]}