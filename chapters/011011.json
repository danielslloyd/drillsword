{"query":"011011","verses":[{},{"canonical":"1 Kings 11:1","passages":["והמלך שלמה אהב נשים נכריות רבות ואת בת פרעה מואביות עמניות אדמית צדנית חתית "],"query":"011011001"},{"canonical":"1 Kings 11:2","passages":["מן הגוים אשר אמר יהוה אל בני ישראל לא תבאו בהם והם לא יבאו בכם אכן יטו את לבבכם אחרי אלהיהם בהם דבק שלמה לאהבה "],"query":"011011002"},{"canonical":"1 Kings 11:3","passages":["ויהי לו נשים שרות שבע מאות ופלגשים שלש מאות ויטו נשיו את לבו "],"query":"011011003"},{"canonical":"1 Kings 11:4","passages":["ויהי לעת זקנת שלמה נשיו הטו את לבבו אחרי אלהים אחרים ולא היה לבבו שלם עם יהוה אלהיו כלבב דויד אביו "],"query":"011011004"},{"canonical":"1 Kings 11:5","passages":["וילך שלמה אחרי עשתרת אלהי צדנים ואחרי מלכם שקץ עמנים "],"query":"011011005"},{"canonical":"1 Kings 11:6","passages":["ויעש שלמה הרע בעיני יהוה ולא מלא אחרי יהוה כדוד אביו  ס "],"query":"011011006"},{"canonical":"1 Kings 11:7","passages":["אז יבנה שלמה במה לכמוש שקץ מואב בהר אשר על פני ירושל͏ם ולמלך שקץ בני עמון "],"query":"011011007"},{"canonical":"1 Kings 11:8","passages":["וכן עשה לכל נשיו הנכריות מקטירות ומזבחות לאלהיהן "],"query":"011011008"},{"canonical":"1 Kings 11:9","passages":["ויתאנף יהוה בשלמה כי נטה לבבו מעם יהוה אלהי ישראל הנראה אליו פעמים "],"query":"011011009"},{"canonical":"1 Kings 11:10","passages":["וצוה אליו על הדבר הזה לבלתי לכת אחרי אלהים אחרים ולא שמר את אשר צוה יהוה פ"],"query":"011011010"},{"canonical":"1 Kings 11:11","passages":["ויאמר יהוה לשלמה יען אשר היתה זאת עמך ולא שמרת בריתי וחקתי אשר צויתי עליך קרע אקרע את הממלכה מעליך ונתתיה לעבדך "],"query":"011011011"},{"canonical":"1 Kings 11:12","passages":["אך בימיך לא אעשנה למען דוד אביך מיד בנך אקרענה "],"query":"011011012"},{"canonical":"1 Kings 11:13","passages":["רק את כל הממלכה לא אקרע שבט אחד אתן לבנך למען דוד עבדי ולמען ירושל͏ם אשר בחרתי "],"query":"011011013"},{"canonical":"1 Kings 11:14","passages":["ויקם יהוה שטן לשלמה את הדד האדמי מזרע המלך הוא באדום "],"query":"011011014"},{"canonical":"1 Kings 11:15","passages":["ויהי בהיות דוד את אדום בעלות יואב שר הצבא לקבר את החללים ויך כל זכר באדום "],"query":"011011015"},{"canonical":"1 Kings 11:16","passages":["כי ששת חדשים ישב שם יואב וכל ישראל עד הכרית כל זכר באדום "],"query":"011011016"},{"canonical":"1 Kings 11:17","passages":["ויברח אדד הוא ואנשים אדמיים מעבדי אביו אתו לבוא מצרים והדד נער קטן "],"query":"011011017"},{"canonical":"1 Kings 11:18","passages":["ויקמו ממדין ויבאו פארן ויקחו אנשים עמם מפארן ויבאו מצרים אל פרעה מלך מצרים ויתן לו בית ולחם אמר לו וארץ נתן לו "],"query":"011011018"},{"canonical":"1 Kings 11:19","passages":["וימצא הדד חן בעיני פרעה מאד ויתן לו אשה את אחות אשתו אחות תחפניס הגבירה "],"query":"011011019"},{"canonical":"1 Kings 11:20","passages":["ותלד לו אחות תחפניס את גנבת בנו ותגמלהו תחפנס בתוך בית פרעה ויהי גנבת בית פרעה בתוך בני פרעה "],"query":"011011020"},{"canonical":"1 Kings 11:21","passages":["והדד שמע במצרים כי שכב דוד עם אבתיו וכי מת יואב שר הצבא ויאמר הדד אל פרעה שלחני ואלך אל ארצי "],"query":"011011021"},{"canonical":"1 Kings 11:22","passages":["ויאמר לו פרעה כי מה אתה חסר עמי והנך מבקש ללכת אל ארצך ויאמר לא כי שלח תשלחני "],"query":"011011022"},{"canonical":"1 Kings 11:23","passages":["ויקם אלהים לו שטן את רזון בן אלידע אשר ברח מאת הדדעזר מלך צובה אדניו "],"query":"011011023"},{"canonical":"1 Kings 11:24","passages":["ויקבץ עליו אנשים ויהי שר גדוד בהרג דוד אתם וילכו דמשק וישבו בה וימלכו בדמשק "],"query":"011011024"},{"canonical":"1 Kings 11:25","passages":["ויהי שטן לישראל כל ימי שלמה ואת הרעה אשר הדד ויקץ בישראל וימלך על ארם פ"],"query":"011011025"},{"canonical":"1 Kings 11:26","passages":["וירבעם בן נבט אפרתי מן הצרדה ושם אמו צרועה אשה אלמנה עבד לשלמה וירם יד במלך "],"query":"011011026"},{"canonical":"1 Kings 11:27","passages":["וזה הדבר אשר הרים יד במלך שלמה בנה את המלוא סגר את פרץ עיר דוד אביו "],"query":"011011027"},{"canonical":"1 Kings 11:28","passages":["והאיש ירבעם גבור חיל וירא שלמה את הנער כי עשה מלאכה הוא ויפקד אתו לכל סבל בית יוסף  ס "],"query":"011011028"},{"canonical":"1 Kings 11:29","passages":["ויהי בעת ההיא וירבעם יצא מירושל͏ם וימצא אתו אחיה השילני הנביא בדרך והוא מתכסה בשלמה חדשה ושניהם לבדם בשדה "],"query":"011011029"},{"canonical":"1 Kings 11:30","passages":["ויתפש אחיה בשלמה החדשה אשר עליו ויקרעה שנים עשר קרעים "],"query":"011011030"},{"canonical":"1 Kings 11:31","passages":["ויאמר לירבעם קח לך עשרה קרעים כי כה אמר יהוה אלהי ישראל הנני קרע את הממלכה מיד שלמה ונתתי לך את עשרה השבטים "],"query":"011011031"},{"canonical":"1 Kings 11:32","passages":["והשבט האחד יהיה לו למען עבדי דוד ולמען ירושלם העיר אשר בחרתי בה מכל שבטי ישראל "],"query":"011011032"},{"canonical":"1 Kings 11:33","passages":["יען אשר עזבוני וישתחוו לעשתרת אלהי צדנין לכמוש אלהי מואב ולמלכם אלהי בני עמון ולא הלכו בדרכי לעשות הישר בעיני וחקתי ומשפטי כדוד אביו "],"query":"011011033"},{"canonical":"1 Kings 11:34","passages":["ולא אקח את כל הממלכה מידו כי נשיא אשתנו כל ימי חייו למען דוד עבדי אשר בחרתי אתו אשר שמר מצותי וחקתי "],"query":"011011034"},{"canonical":"1 Kings 11:35","passages":["ולקחתי המלוכה מיד בנו ונתתיה לך את עשרת השבטים "],"query":"011011035"},{"canonical":"1 Kings 11:36","passages":["ולבנו אתן שבט אחד למען היות ניר לדויד עבדי כל הימים לפני בירושלם העיר אשר בחרתי לי לשום שמי שם "],"query":"011011036"},{"canonical":"1 Kings 11:37","passages":["ואתך אקח ומלכת בכל אשר תאוה נפשך והיית מלך על ישראל "],"query":"011011037"},{"canonical":"1 Kings 11:38","passages":["והיה אם תשמע את כל אשר אצוך והלכת בדרכי ועשית הישר בעיני לשמור חקותי ומצותי כאשר עשה דוד עבדי והייתי עמך ובניתי לך בית נאמן כאשר בניתי לדוד ונתתי לך את ישראל "],"query":"011011038"},{"canonical":"1 Kings 11:39","passages":["ואענה את זרע דוד למען זאת אך לא כל הימים  ס "],"query":"011011039"},{"canonical":"1 Kings 11:40","passages":["ויבקש שלמה להמית את ירבעם ויקם ירבעם ויברח מצרים אל שישק מלך מצרים ויהי במצרים עד מות שלמה "],"query":"011011040"},{"canonical":"1 Kings 11:41","passages":["ויתר דברי שלמה וכל אשר עשה וחכמתו הלוא הם כתבים על ספר דברי שלמה "],"query":"011011041"},{"canonical":"1 Kings 11:42","passages":["והימים אשר מלך שלמה בירושלם על כל ישראל ארבעים שנה "],"query":"011011042"},{"canonical":"1 Kings 11:43","passages":["וישכב שלמה עם אבתיו ויקבר בעיר דוד אביו וימלך רחבעם בנו תחתיו  ס "],"query":"011011043"}]}