{"query":"004008","verses":[{},{"canonical":"Numbers 8:1","passages":["וידבר יהוה אל משה לאמר "],"query":"004008001"},{"canonical":"Numbers 8:2","passages":["דבר אל אהרן ואמרת אליו בהעלתך את הנרת אל מול פני המנורה יאירו שבעת הנרות "],"query":"004008002"},{"canonical":"Numbers 8:3","passages":["ויעש כן אהרן אל מול פני המנורה העלה נרתיה כ͏אשר צוה יהוה את משה "],"query":"004008003"},{"canonical":"Numbers 8:4","passages":["וזה מעשה המנרה מקשה זהב עד ירכה עד פרחה מקשה הוא כמראה אשר הראה יהוה את משה כן עשה את המנרה פ"],"query":"004008004"},{"canonical":"Numbers 8:5","passages":["וידבר יהוה אל משה לאמר "],"query":"004008005"},{"canonical":"Numbers 8:6","passages":["קח את הלוים מתוך בני ישראל וטהרת אתם "],"query":"004008006"},{"canonical":"Numbers 8:7","passages":["וכה תעשה להם לט͏הרם הזה עליהם מי חטאת והעבירו תער על כל בשרם וכבסו בגדיהם והטהרו "],"query":"004008007"},{"canonical":"Numbers 8:8","passages":["ולקחו פר בן בקר ומנחתו סלת בלולה בשמן ופר שני בן בקר תקח לחטאת "],"query":"004008008"},{"canonical":"Numbers 8:9","passages":["והקרבת את הלוים לפני אהל מועד והקהלת את כל עדת בני ישראל "],"query":"004008009"},{"canonical":"Numbers 8:10","passages":["והקרבת את הלוים לפני יהוה וסמכו בני ישראל את ידיהם על הלוים "],"query":"004008010"},{"canonical":"Numbers 8:11","passages":["והניף אהרן את הלוים תנופה לפני יהוה מאת בני ישראל והיו לעבד את עבדת יהוה "],"query":"004008011"},{"canonical":"Numbers 8:12","passages":["והלוים יסמכו את ידיהם על ראש הפרים ועשה את האחד חטאת ואת האחד עלה ליהוה לכפר על הלוים "],"query":"004008012"},{"canonical":"Numbers 8:13","passages":["והעמדת את הלוים לפני אהרן ולפני בניו והנפת אתם תנופה ליהוה "],"query":"004008013"},{"canonical":"Numbers 8:14","passages":["והבדלת את הלוים מתוך בני ישראל והיו לי הלוים "],"query":"004008014"},{"canonical":"Numbers 8:15","passages":["ואחרי כן יבאו הלוים לעבד את אהל מועד וטהרת אתם והנפת אתם תנופה "],"query":"004008015"},{"canonical":"Numbers 8:16","passages":["כי נתנים נתנים המה לי מתוך בני ישראל תחת פטרת כל רחם בכור כל מבני ישראל לקחתי אתם לי "],"query":"004008016"},{"canonical":"Numbers 8:17","passages":["כי לי כל בכור בבני ישראל באדם ובבהמה ביום הכתי כל בכור בארץ מצרים הקדשתי אתם לי "],"query":"004008017"},{"canonical":"Numbers 8:18","passages":["ואקח את הלוים תחת כל בכור בבני ישראל "],"query":"004008018"},{"canonical":"Numbers 8:19","passages":["ואתנה את הלוים נתנים לאהרן ולבניו מתוך בני ישראל לעבד את עבדת בני ישראל באהל מועד ולכפר על בני ישראל ולא יהיה בבני ישראל נגף בגשת בני ישראל אל הקדש "],"query":"004008019"},{"canonical":"Numbers 8:20","passages":["ויעש משה ואהרן וכל עדת בני ישראל ללוים ככל אשר צוה יהוה את משה ללוים כן עשו להם בני ישראל "],"query":"004008020"},{"canonical":"Numbers 8:21","passages":["ויתחטאו הלוים ויכבסו בגדיהם וינף אהרן אתם תנופה לפני יהוה ויכפר עליהם אהרן לטהרם "],"query":"004008021"},{"canonical":"Numbers 8:22","passages":["ואחרי כן באו הלוים לעבד את עבדתם באהל מועד לפני אהרן ולפני בניו כאשר צוה יהוה את משה על הלוים כן עשו להם  ס "],"query":"004008022"},{"canonical":"Numbers 8:23","passages":["וידבר יהוה אל משה לאמר "],"query":"004008023"},{"canonical":"Numbers 8:24","passages":["זאת אשר ללוים מבן חמש ועשרים שנה ומעלה יבוא לצבא צבא בעבדת אהל מועד "],"query":"004008024"},{"canonical":"Numbers 8:25","passages":["ומבן חמשים שנה ישוב מצבא העבדה ולא יעבד עוד "],"query":"004008025"},{"canonical":"Numbers 8:26","passages":["ושרת את אחיו באהל מועד לשמר משמרת ועבדה לא יעבד ככה תעשה ללוים במשמרתם פ"],"query":"004008026"}]}