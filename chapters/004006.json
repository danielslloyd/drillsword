{"query":"004006","verses":[{},{"canonical":"Numbers 6:1","passages":["וידבר יהוה אל משה לאמר "],"query":"004006001"},{"canonical":"Numbers 6:2","passages":["דבר אל בני ישראל ואמרת אלהם איש או אשה כי יפלא לנדר נדר נזיר להזיר ליהוה "],"query":"004006002"},{"canonical":"Numbers 6:3","passages":["מיין ושכר יזיר חמץ יין וחמץ שכר לא ישתה וכל משרת ענבים לא ישתה וענבים לחים ויבשים לא יאכל "],"query":"004006003"},{"canonical":"Numbers 6:4","passages":["כל ימי נזרו מכל אשר יעשה מגפן היין מחרצנים ועד זג לא יאכל "],"query":"004006004"},{"canonical":"Numbers 6:5","passages":["כל ימי נדר נזרו תער לא יעבר על ראשו עד מלאת הימם אשר יזיר ליהוה קדש יהיה גדל פרע שער ראשו "],"query":"004006005"},{"canonical":"Numbers 6:6","passages":["כל ימי הזירו ליהוה על נפש מת לא יבא "],"query":"004006006"},{"canonical":"Numbers 6:7","passages":["לאביו ולאמו לאחיו ולאחתו לא יטמא להם במתם כי נזר אלהיו על ראשו "],"query":"004006007"},{"canonical":"Numbers 6:8","passages":["כל ימי נזרו קדש הוא ליהוה "],"query":"004006008"},{"canonical":"Numbers 6:9","passages":["וכי ימות מת עליו בפתע פתאם וטמא ראש נזרו וגלח ראשו ביום טהרתו ביום השביעי יגלחנו "],"query":"004006009"},{"canonical":"Numbers 6:10","passages":["וביום השמיני יבא שתי תרים או שני בני יונה אל הכהן אל פתח אהל מועד "],"query":"004006010"},{"canonical":"Numbers 6:11","passages":["ועשה הכהן אחד לחטאת ואחד לעלה וכפר עליו מאשר חטא על הנפש וקדש את ראשו ביום ההוא "],"query":"004006011"},{"canonical":"Numbers 6:12","passages":["והזיר ליהוה את ימי נזרו והביא כבש בן שנתו לאשם והימים הראשנים יפלו כי טמא נזרו "],"query":"004006012"},{"canonical":"Numbers 6:13","passages":["וזאת תורת הנזיר ביום מלאת ימי נזרו יביא אתו אל פתח אהל מועד "],"query":"004006013"},{"canonical":"Numbers 6:14","passages":["והקריב את קרבנו ליהוה כבש בן שנתו תמים אחד לעלה וכבשה אחת בת שנתה תמימה לחטאת ואיל אחד תמים לשלמים "],"query":"004006014"},{"canonical":"Numbers 6:15","passages":["וסל מצות סלת חלת בלולת בשמן ורקיקי מצות משחים בשמן ומנחתם ונסכיהם "],"query":"004006015"},{"canonical":"Numbers 6:16","passages":["והקריב הכהן לפני יהוה ועשה את חטאתו ואת עלתו "],"query":"004006016"},{"canonical":"Numbers 6:17","passages":["ואת האיל יעשה זבח שלמים ליהוה על סל המצות ועשה הכהן את מנחתו ואת נסכו "],"query":"004006017"},{"canonical":"Numbers 6:18","passages":["וגלח הנזיר פתח אהל מועד את ראש נזרו ולקח את שער ראש נזרו ונתן על האש אשר תחת זבח השלמים "],"query":"004006018"},{"canonical":"Numbers 6:19","passages":["ולקח הכהן את הזרע בשלה מן האיל וחלת מצה אחת מן הסל ורקיק מצה אחד ונתן על כפי הנזיר אחר התגלחו את נזרו "],"query":"004006019"},{"canonical":"Numbers 6:20","passages":["והניף אותם הכהן תנופה לפני יהוה קדש הוא לכהן על חזה התנופה ועל שוק התרומה ואחר ישתה הנזיר יין "],"query":"004006020"},{"canonical":"Numbers 6:21","passages":["זאת תורת הנזיר אשר ידר קרבנו ליהוה על נזרו מלבד אשר תשיג ידו כפי נדרו אשר ידר כן יעשה על תורת נזרו פ"],"query":"004006021"},{"canonical":"Numbers 6:22","passages":["וידבר יהוה אל משה לאמר "],"query":"004006022"},{"canonical":"Numbers 6:23","passages":["דבר אל אהרן ואל בניו לאמר כה תברכו את בני ישראל אמור להם  ס "],"query":"004006023"},{"canonical":"Numbers 6:24","passages":["יברכך יהוה וישמרך  ס "],"query":"004006024"},{"canonical":"Numbers 6:25","passages":["יאר יהוה פניו אליך ויחנך  ס "],"query":"004006025"},{"canonical":"Numbers 6:26","passages":["ישא יהוה פניו אליך וישם לך שלום  ס "],"query":"004006026"},{"canonical":"Numbers 6:27","passages":["ושמו את שמי על בני ישראל ואני אברכם פ"],"query":"004006027"}]}