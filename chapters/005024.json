{"query":"005024","verses":[{},{"canonical":"Deuteronomy 24:1","passages":["כי יקח איש אשה ובעלה והיה אם לא תמצא חן בעיניו כי מצא בה ערות דבר וכתב לה ספר כריתת ונתן בידה ושלחה מביתו "],"query":"005024001"},{"canonical":"Deuteronomy 24:2","passages":["ויצאה מביתו והלכה והיתה לאיש אחר "],"query":"005024002"},{"canonical":"Deuteronomy 24:3","passages":["ושנאה האיש האחרון וכתב לה ספר כריתת ונתן בידה ושלחה מביתו או כי ימות האיש האחרון אשר לקחה לו לאשה "],"query":"005024003"},{"canonical":"Deuteronomy 24:4","passages":["לא יוכל בעלה הראשון אשר שלחה לשוב לקחתה להיות לו לאשה אחרי אשר הטמאה כי תועבה הוא לפני יהוה ולא תחטיא את הארץ אשר יהוה אלהיך נתן לך נחלה  ס "],"query":"005024004"},{"canonical":"Deuteronomy 24:5","passages":["כי יקח איש אשה חדשה לא יצא בצבא ולא יעבר עליו לכל דבר נקי יהיה לביתו שנה אחת ושמח את אשתו אשר לקח  ס "],"query":"005024005"},{"canonical":"Deuteronomy 24:6","passages":["לא יחבל רחים ורכב כי נפש הוא חבל  ס "],"query":"005024006"},{"canonical":"Deuteronomy 24:7","passages":["כי ימצא איש גנב נפש מאחיו מבני ישראל והתעמר בו ומכרו ומת הגנב ההוא ובערת הרע מקרבך "],"query":"005024007"},{"canonical":"Deuteronomy 24:8","passages":["השמר בנגע הצרעת לשמר מאד ולעשות ככל אשר יורו אתכם הכהנים הלוים כאשר צויתם תשמרו לעשות  ס "],"query":"005024008"},{"canonical":"Deuteronomy 24:9","passages":["זכור את אשר עשה יהוה אלהיך למרים בדרך בצאתכם ממצרים  ס "],"query":"005024009"},{"canonical":"Deuteronomy 24:10","passages":["כי תשה ברעך משאת מאומה לא תבא אל ביתו לעבט עבטו "],"query":"005024010"},{"canonical":"Deuteronomy 24:11","passages":["בחוץ תעמד והאיש אשר אתה נשה בו יוציא אליך את העבוט החוצה "],"query":"005024011"},{"canonical":"Deuteronomy 24:12","passages":["ואם איש עני הוא לא תשכב בעבטו "],"query":"005024012"},{"canonical":"Deuteronomy 24:13","passages":["השב תשיב לו את העבוט כבא השמש ושכב בשלמתו וברכך ולך תהיה צדקה לפני יהוה אלהיך  ס "],"query":"005024013"},{"canonical":"Deuteronomy 24:14","passages":["לא תעשק שכיר עני ואביון מאחיך או מגרך אשר בארצך בשעריך "],"query":"005024014"},{"canonical":"Deuteronomy 24:15","passages":["ביומו תתן שכרו ולא תבוא עליו השמש כי עני הוא ואליו הוא נשא את נפשו ולא יקרא עליך אל יהוה והיה בך חטא  ס "],"query":"005024015"},{"canonical":"Deuteronomy 24:16","passages":["לא יומתו אבות על בנים ובנים לא יומתו על אבות איש בחטאו יומתו  ס "],"query":"005024016"},{"canonical":"Deuteronomy 24:17","passages":["לא תטה משפט גר יתום ולא תחבל בגד אלמנה "],"query":"005024017"},{"canonical":"Deuteronomy 24:18","passages":["וזכרת כי עבד היית במצרים ויפדך יהוה אלהיך משם על כן אנכי מצוך לעשות את הדבר הזה  ס "],"query":"005024018"},{"canonical":"Deuteronomy 24:19","passages":["כי תקצר קצירך בשדך וש͏כחת עמר בשדה לא תשוב לקחתו לגר ליתום ולאלמנה יהיה למען יברכך יהוה אלהיך בכל מעשה ידיך "],"query":"005024019"},{"canonical":"Deuteronomy 24:20","passages":["כי תחבט זיתך לא תפאר אחריך לגר ליתום ולאלמנה יהיה  ס "],"query":"005024020"},{"canonical":"Deuteronomy 24:21","passages":["כי תבצר כרמך לא תעולל אחריך לגר ליתום ולאלמנה יהיה "],"query":"005024021"},{"canonical":"Deuteronomy 24:22","passages":["וזכרת כי עבד היית בארץ מצרים על כן אנכי מצוך לעשות את הדבר הזה  ס "],"query":"005024022"}]}