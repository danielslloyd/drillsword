{"query":"004033","verses":[{},{"canonical":"Numbers 33:1","passages":["אלה מסעי בני ישראל אשר יצאו מארץ מצרים לצבאתם ביד משה ואהרן "],"query":"004033001"},{"canonical":"Numbers 33:2","passages":["ויכתב משה את מוצאיהם למסעיהם על פי יהוה ואלה מסעיהם למוצאיהם "],"query":"004033002"},{"canonical":"Numbers 33:3","passages":["ויסעו מרעמסס בחדש הראשון בחמשה עשר יום לחדש הראשון ממחרת הפסח יצאו בני ישראל ביד רמה לעיני כל מצרים "],"query":"004033003"},{"canonical":"Numbers 33:4","passages":["ומצרים מקברים את אשר הכה יהוה בהם כל בכור ובאלהיהם עשה יהוה שפטים "],"query":"004033004"},{"canonical":"Numbers 33:5","passages":["ויסעו בני ישראל מרעמסס ויחנו בסכת "],"query":"004033005"},{"canonical":"Numbers 33:6","passages":["ויסעו מסכת ויחנו באתם אשר בקצה המדבר "],"query":"004033006"},{"canonical":"Numbers 33:7","passages":["ויסעו מאתם וישב על פי החירת אשר על פני בעל צפון ויחנו לפני מגדל "],"query":"004033007"},{"canonical":"Numbers 33:8","passages":["ויסעו מפני החירת ויעברו בתוך הים המדברה וילכו דרך שלשת ימים במדבר אתם ויחנו במרה "],"query":"004033008"},{"canonical":"Numbers 33:9","passages":["ויסעו ממרה ויבאו אילמה ובאילם שתים עשרה עינת מים ושבעים תמרים ויחנו שם "],"query":"004033009"},{"canonical":"Numbers 33:10","passages":["ויסעו מאילם ויחנו על ים סוף "],"query":"004033010"},{"canonical":"Numbers 33:11","passages":["ויסעו מים סוף ויחנו במדבר סין "],"query":"004033011"},{"canonical":"Numbers 33:12","passages":["ויסעו ממדבר סין ויחנו בדפקה "],"query":"004033012"},{"canonical":"Numbers 33:13","passages":["ויסעו מדפקה ויחנו באלוש "],"query":"004033013"},{"canonical":"Numbers 33:14","passages":["ויסעו מאלוש ויחנו ברפידם ולא היה שם מים לעם לשתות "],"query":"004033014"},{"canonical":"Numbers 33:15","passages":["ויסעו מרפידם ויחנו במדבר סיני "],"query":"004033015"},{"canonical":"Numbers 33:16","passages":["ויסעו ממדבר סיני ויחנו בקברת התאוה "],"query":"004033016"},{"canonical":"Numbers 33:17","passages":["ויסעו מקברת התאוה ויחנו בחצרת "],"query":"004033017"},{"canonical":"Numbers 33:18","passages":["ויסעו מחצרת ויחנו ברתמה "],"query":"004033018"},{"canonical":"Numbers 33:19","passages":["ויסעו מרתמה ויחנו ברמן פרץ "],"query":"004033019"},{"canonical":"Numbers 33:20","passages":["ויסעו מרמן פרץ ויחנו בלבנה "],"query":"004033020"},{"canonical":"Numbers 33:21","passages":["ויסעו מלבנה ויחנו ברסה "],"query":"004033021"},{"canonical":"Numbers 33:22","passages":["ויסעו מרסה ויחנו בקהלתה "],"query":"004033022"},{"canonical":"Numbers 33:23","passages":["ויסעו מקהלתה ויחנו בהר שפר "],"query":"004033023"},{"canonical":"Numbers 33:24","passages":["ויסעו מהר שפר ויחנו בחרדה "],"query":"004033024"},{"canonical":"Numbers 33:25","passages":["ויסעו מחרדה ויחנו במקהלת "],"query":"004033025"},{"canonical":"Numbers 33:26","passages":["ויסעו ממקהלת ויחנו בתחת "],"query":"004033026"},{"canonical":"Numbers 33:27","passages":["ויסעו מתחת ויחנו בתרח "],"query":"004033027"},{"canonical":"Numbers 33:28","passages":["ויסעו מתרח ויחנו במתקה "],"query":"004033028"},{"canonical":"Numbers 33:29","passages":["ויסעו ממתקה ויחנו בחשמנה "],"query":"004033029"},{"canonical":"Numbers 33:30","passages":["ויסעו מחשמנה ויחנו במסרות "],"query":"004033030"},{"canonical":"Numbers 33:31","passages":["ויסעו ממסרות ויחנו בבני יעקן "],"query":"004033031"},{"canonical":"Numbers 33:32","passages":["ויסעו מבני יעקן ויחנו בחר הגדגד "],"query":"004033032"},{"canonical":"Numbers 33:33","passages":["ויסעו מחר הגדגד ויחנו ביטבתה "],"query":"004033033"},{"canonical":"Numbers 33:34","passages":["ויסעו מיטבתה ויחנו בעברנה "],"query":"004033034"},{"canonical":"Numbers 33:35","passages":["ויסעו מעברנה ויחנו בעציון גבר "],"query":"004033035"},{"canonical":"Numbers 33:36","passages":["ויסעו מעציון גבר ויחנו במדבר צן הוא קדש "],"query":"004033036"},{"canonical":"Numbers 33:37","passages":["ויסעו מקדש ויחנו בהר ההר בקצה ארץ אדום "],"query":"004033037"},{"canonical":"Numbers 33:38","passages":["ויעל אהרן הכהן אל הר ההר על פי יהוה וימת שם בשנת הארבעים לצאת בני ישראל מארץ מצרים בחדש החמישי באחד לחדש "],"query":"004033038"},{"canonical":"Numbers 33:39","passages":["ואהרן בן שלש ועשרים ומאת שנה במתו בהר ההר  ס "],"query":"004033039"},{"canonical":"Numbers 33:40","passages":["וישמע הכנעני מלך ערד והוא ישב בנגב בארץ כנען בבא בני ישראל "],"query":"004033040"},{"canonical":"Numbers 33:41","passages":["ויסעו מהר ההר ויחנו בצלמנה "],"query":"004033041"},{"canonical":"Numbers 33:42","passages":["ויסעו מצלמנה ויחנו בפונן "],"query":"004033042"},{"canonical":"Numbers 33:43","passages":["ויסעו מפונן ויחנו באבת "],"query":"004033043"},{"canonical":"Numbers 33:44","passages":["ויסעו מאבת ויחנו בעיי העברים בגבול מואב "],"query":"004033044"},{"canonical":"Numbers 33:45","passages":["ויסעו מעיים ויחנו בדיבן גד "],"query":"004033045"},{"canonical":"Numbers 33:46","passages":["ויסעו מדיבן גד ויחנו בעלמן דבלתימה "],"query":"004033046"},{"canonical":"Numbers 33:47","passages":["ויסעו מעלמן דבלתימה ויחנו בהרי העברים לפני נבו "],"query":"004033047"},{"canonical":"Numbers 33:48","passages":["ויסעו מהרי העברים ויחנו בערבת מואב על ירדן ירחו "],"query":"004033048"},{"canonical":"Numbers 33:49","passages":["ויחנו על הירדן מבית הישמת עד אבל השטים בערבת מואב  ס "],"query":"004033049"},{"canonical":"Numbers 33:50","passages":["וידבר יהוה אל משה בערבת מואב על ירדן ירחו לאמר "],"query":"004033050"},{"canonical":"Numbers 33:51","passages":["דבר אל בני ישראל ואמרת אלהם כי אתם עברים את הירדן אל ארץ כנען "],"query":"004033051"},{"canonical":"Numbers 33:52","passages":["והורשתם את כל ישבי הארץ מפניכם ואבדתם את כל משכיתם ואת כל צלמי מסכתם תאבדו ואת כל במתם תשמידו "],"query":"004033052"},{"canonical":"Numbers 33:53","passages":["והורשתם את הארץ וישבתם בה כי לכם נתתי את הארץ לרשת אתה "],"query":"004033053"},{"canonical":"Numbers 33:54","passages":["והתנחלתם את הארץ בגורל למשפחתיכם לרב תרבו את נחלתו ולמעט תמעיט את נחלתו אל אשר יצא לו שמה הגורל לו יהיה למטות אבתיכם תתנחלו "],"query":"004033054"},{"canonical":"Numbers 33:55","passages":["ואם לא תורישו את ישבי הארץ מפניכם והיה אשר תותירו מהם לשכים בעיניכם ולצנינם בצדיכם וצררו אתכם על הארץ אשר אתם ישבים בה "],"query":"004033055"},{"canonical":"Numbers 33:56","passages":["והיה כאשר דמיתי לעשות להם א͏עשה לכם פ"],"query":"004033056"}]}