{"query":"018011","verses":[{},{"canonical":"Job 11:1","passages":["ויען צפר הנעמתי ויאמר "],"query":"018011001"},{"canonical":"Job 11:2","passages":["הרב דברים לא יענה ואם איש שפתים יצדק "],"query":"018011002"},{"canonical":"Job 11:3","passages":["בדיך מתים יחרישו ותלעג ואין מכלם "],"query":"018011003"},{"canonical":"Job 11:4","passages":["ותאמר זך לקחי ובר הייתי בעיניך "],"query":"018011004"},{"canonical":"Job 11:5","passages":["ואולם מי יתן אלוה דבר ויפתח שפתיו עמך "],"query":"018011005"},{"canonical":"Job 11:6","passages":["ויגד לך תעלמות חכמה כי כפלים לתושיה ודע כי ישה לך אלוה מעונך "],"query":"018011006"},{"canonical":"Job 11:7","passages":["החקר אלוה תמצא אם עד תכלית שדי תמצא "],"query":"018011007"},{"canonical":"Job 11:8","passages":["גבהי שמים מה תפעל עמקה משאול מה תדע "],"query":"018011008"},{"canonical":"Job 11:9","passages":["ארכה מארץ מדה ורחבה מני ים "],"query":"018011009"},{"canonical":"Job 11:10","passages":["אם יחלף ויסגיר ויקהיל ומי ישיבנו "],"query":"018011010"},{"canonical":"Job 11:11","passages":["כי הוא ידע מתי שוא וירא און ולא יתבונן "],"query":"018011011"},{"canonical":"Job 11:12","passages":["ואיש נבוב ילבב ועיר פרא אדם יולד "],"query":"018011012"},{"canonical":"Job 11:13","passages":["אם אתה הכינות לבך ופרשת אליו כפך "],"query":"018011013"},{"canonical":"Job 11:14","passages":["אם און בידך הרחיקהו ואל תשכן באהליך עולה "],"query":"018011014"},{"canonical":"Job 11:15","passages":["כי אז תשא פניך ממום והיית מצק ולא תירא "],"query":"018011015"},{"canonical":"Job 11:16","passages":["כי אתה עמל תשכח כמים עברו תזכר "],"query":"018011016"},{"canonical":"Job 11:17","passages":["ומצהרים יקום חלד תעפה כבקר תהיה "],"query":"018011017"},{"canonical":"Job 11:18","passages":["ובטחת כי יש תקוה וחפרת לבטח תשכב "],"query":"018011018"},{"canonical":"Job 11:19","passages":["ורבצת ואין מחריד וחלו פניך רבים "],"query":"018011019"},{"canonical":"Job 11:20","passages":["ועיני רשעים תכלינה ומנוס אבד מנהם ותקותם מפח נפש פ"],"query":"018011020"}]}