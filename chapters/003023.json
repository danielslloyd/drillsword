{"query":"003023","verses":[{},{"canonical":"Leviticus 23:1","passages":["וידבר יהוה אל משה לאמר "],"query":"003023001"},{"canonical":"Leviticus 23:2","passages":["דבר אל בני ישראל ואמרת אלהם מועדי יהוה אשר תקראו אתם מקראי קדש אלה הם מועדי "],"query":"003023002"},{"canonical":"Leviticus 23:3","passages":["ששת ימים תעשה מלאכה וביום השביעי שבת שבתון מקרא קדש כל מלאכה לא תעשו שבת הוא ליהוה בכל מושבתיכם פ"],"query":"003023003"},{"canonical":"Leviticus 23:4","passages":["אלה מועדי יהוה מקראי קדש אשר תקראו אתם במועדם "],"query":"003023004"},{"canonical":"Leviticus 23:5","passages":["בחדש הראשון בארבעה עשר לחדש בין הערבים פסח ליהוה "],"query":"003023005"},{"canonical":"Leviticus 23:6","passages":["ובחמשה עשר יום לחדש הזה חג המצות ליהוה שבעת ימים מצות תאכלו "],"query":"003023006"},{"canonical":"Leviticus 23:7","passages":["ביום הראשון מקרא קדש יהיה לכם כל מלאכת עבדה לא תעשו "],"query":"003023007"},{"canonical":"Leviticus 23:8","passages":["והקרבתם אשה ליהוה שבעת ימים ביום השביעי מקרא קדש כל מלאכת עבדה לא תעשו פ"],"query":"003023008"},{"canonical":"Leviticus 23:9","passages":["וידבר יהוה אל משה לאמר "],"query":"003023009"},{"canonical":"Leviticus 23:10","passages":["דבר אל בני ישראל ואמרת אלהם כי תבאו אל הארץ אשר אני נתן לכם וקצרתם את קצירה והבאתם את עמר ראשית קצירכם אל הכהן "],"query":"003023010"},{"canonical":"Leviticus 23:11","passages":["והניף את העמר לפני יהוה לרצנכם ממחרת השבת יניפנו הכהן "],"query":"003023011"},{"canonical":"Leviticus 23:12","passages":["ועשיתם ביום הניפכם את העמר כבש תמים בן שנתו לעלה ליהוה "],"query":"003023012"},{"canonical":"Leviticus 23:13","passages":["ומנחתו שני עשרנים סלת בלולה בשמן אשה ליהוה ריח ניחח ונסכה יין רביעת ההין "],"query":"003023013"},{"canonical":"Leviticus 23:14","passages":["ולחם וקלי וכרמל לא תאכלו עד עצם היום הזה עד הביאכם את קרבן אלהיכם חקת עולם לדרתיכם בכל משבתיכם  ס "],"query":"003023014"},{"canonical":"Leviticus 23:15","passages":["וספרתם לכם ממחרת השבת מיום הביאכם את עמר התנופה שבע שבתות תמימת תהיינה "],"query":"003023015"},{"canonical":"Leviticus 23:16","passages":["עד ממחרת השבת השביעת תספרו חמשים יום והקרבתם מנחה חדשה ליהוה "],"query":"003023016"},{"canonical":"Leviticus 23:17","passages":["ממושבתיכם תביאו לחם תנופה שתים שני עשרנים סלת תהיינה חמץ תאפינה בכורים ל͏יהוה "],"query":"003023017"},{"canonical":"Leviticus 23:18","passages":["והקרבתם על הלחם שבעת כבשים תמימם בני שנה ופר בן בקר אחד ואילם שנים יהיו עלה ליהוה ומנחתם ונסכיהם אשה ריח ניחח ליהוה "],"query":"003023018"},{"canonical":"Leviticus 23:19","passages":["ועשיתם שעיר עזים אחד לחטאת ושני כבשים בני שנה לזבח שלמים "],"query":"003023019"},{"canonical":"Leviticus 23:20","passages":["והניף הכהן אתם על לחם הבכורים תנופה לפני יהוה על שני כבשים קדש יהיו ליהוה לכהן "],"query":"003023020"},{"canonical":"Leviticus 23:21","passages":["וקראתם בעצם היום הזה מקרא קדש יהיה לכם כל מלאכת עבדה לא תעשו חקת עולם בכל מושבתיכם לדרתיכם "],"query":"003023021"},{"canonical":"Leviticus 23:22","passages":["ובקצרכם את קציר ארצכם לא תכלה פאת שדך בקצרך ולקט קצירך לא תלקט לעני ולגר תעזב אתם אני יהוה אלהיכם  ס "],"query":"003023022"},{"canonical":"Leviticus 23:23","passages":["וידבר יהוה אל משה לאמר "],"query":"003023023"},{"canonical":"Leviticus 23:24","passages":["דבר אל בני ישראל לאמר בחדש השביעי באחד לחדש יהיה לכם שבתון זכרון תרועה מקרא קדש "],"query":"003023024"},{"canonical":"Leviticus 23:25","passages":["כל מלאכת עבדה לא תעשו והקרבתם אשה ליהוה  ס "],"query":"003023025"},{"canonical":"Leviticus 23:26","passages":["וידבר יהוה אל משה לאמר "],"query":"003023026"},{"canonical":"Leviticus 23:27","passages":["אך בעשור לחדש השביעי הזה יום הכפרים הוא מקרא קדש יהיה לכם ועניתם את נפשתיכם והקרבתם אשה ליהוה "],"query":"003023027"},{"canonical":"Leviticus 23:28","passages":["וכל מלאכה לא תעשו בעצם היום הזה כי יום כפרים הוא לכפר עליכם לפני יהוה אלהיכם "],"query":"003023028"},{"canonical":"Leviticus 23:29","passages":["כי כל הנפש אשר לא תענה בעצם היום הזה ונכרתה מעמיה "],"query":"003023029"},{"canonical":"Leviticus 23:30","passages":["וכל הנפש אשר תעשה כל מלאכה בעצם היום הזה והאבדתי את הנפש ההוא מקרב עמה "],"query":"003023030"},{"canonical":"Leviticus 23:31","passages":["כל מלאכה לא תעשו חקת עולם לדרתיכם בכל משבתיכם "],"query":"003023031"},{"canonical":"Leviticus 23:32","passages":["שבת שבתון הוא לכם ועניתם את נפשתיכם בתשעה לחדש בערב מערב עד ערב תשבתו שבתכם פ"],"query":"003023032"},{"canonical":"Leviticus 23:33","passages":["וידבר יהוה אל משה לאמר "],"query":"003023033"},{"canonical":"Leviticus 23:34","passages":["דבר אל בני ישראל לאמר בחמשה עשר יום לחדש השביעי הזה חג הסכות שבעת ימים ליהוה "],"query":"003023034"},{"canonical":"Leviticus 23:35","passages":["ביום הראשון מקרא קדש כל מלאכת עבדה לא תעשו "],"query":"003023035"},{"canonical":"Leviticus 23:36","passages":["שבעת ימים תקריבו אשה ליהוה ביום השמיני מקרא קדש יהיה לכם והקרבתם אשה ליהוה עצרת הוא כל מלאכת עבדה לא תעשו "],"query":"003023036"},{"canonical":"Leviticus 23:37","passages":["אלה מועדי יהוה אשר תקראו אתם מקראי קדש להקריב אשה ליהוה עלה ומנחה זבח ונסכים דבר יום ביומו "],"query":"003023037"},{"canonical":"Leviticus 23:38","passages":["מלבד שבתת יהוה ומלבד מתנותיכם ומלבד כל נדריכם ומלבד כל נדבותיכם אשר תתנו ליהוה "],"query":"003023038"},{"canonical":"Leviticus 23:39","passages":["אך בחמשה עשר יום לחדש השביעי באספכם את תבואת הארץ תחגו את חג יהוה שבעת ימים ביום הראשון שבתון וביום השמיני שבתון "],"query":"003023039"},{"canonical":"Leviticus 23:40","passages":["ולקחתם לכם ביום הראשון פרי עץ הדר כפת תמרים וענף עץ עבת וערבי נחל ושמחתם לפני יהוה אלהיכם שבעת ימים "],"query":"003023040"},{"canonical":"Leviticus 23:41","passages":["וחגתם אתו חג ליהוה שבעת ימים בשנה חקת עולם לדרתיכם בחדש השביעי תחגו אתו "],"query":"003023041"},{"canonical":"Leviticus 23:42","passages":["בסכת תשבו שבעת ימים כל האזרח בישראל ישבו בסכת "],"query":"003023042"},{"canonical":"Leviticus 23:43","passages":["למען ידעו דרתיכם כי בסכות הושבתי את בני ישראל בהוציאי אותם מארץ מצרים אני יהוה אלהיכם "],"query":"003023043"},{"canonical":"Leviticus 23:44","passages":["וידבר משה את מעדי יהוה אל בני ישראל פ"],"query":"003023044"}]}