{"query":"024021","verses":[{},{"canonical":"Jeremiah 21:1","passages":["הדבר אשר היה אל ירמיהו מאת יהוה בשלח אליו המלך צדקיהו את פשחור בן מלכיה ואת צפניה בן מעשיה הכהן לאמר "],"query":"024021001"},{"canonical":"Jeremiah 21:2","passages":["דרש נא בעדנו את יהוה כי נבוכדראצר מלך בבל נלחם עלינו אולי יעשה יהוה אותנו ככל נפלאתיו ויעלה מעלינו  ס "],"query":"024021002"},{"canonical":"Jeremiah 21:3","passages":["ויאמר ירמיהו אליהם כה תאמרן אל צדקיהו "],"query":"024021003"},{"canonical":"Jeremiah 21:4","passages":["כה אמר יהוה אלהי ישראל הנני מסב את כלי המלחמה אשר בידכם אשר אתם נלחמים בם את מלך בבל ואת הכשדים הצרים עליכם מחוץ לחומה ואספתי אותם אל תוך העיר הזאת "],"query":"024021004"},{"canonical":"Jeremiah 21:5","passages":["ונלחמתי אני אתכם ביד נטויה ובזרוע חזקה ובאף ובחמה ובקצף גדול "],"query":"024021005"},{"canonical":"Jeremiah 21:6","passages":["והכיתי את יושבי העיר הזאת ואת האדם ואת הבהמה בדבר גדול ימתו "],"query":"024021006"},{"canonical":"Jeremiah 21:7","passages":["ואחרי כן נאם יהוה אתן את צדקיהו מלך יהודה ואת עבדיו ואת העם ואת הנשארים בעיר הזאת מן הדבר מן החרב ומן הרעב ביד נבוכדראצר מלך בבל וביד איביהם וביד מבקשי נפשם והכם לפי חרב לא יחוס עליהם ולא יחמל ולא ירחם "],"query":"024021007"},{"canonical":"Jeremiah 21:8","passages":["ואל העם הזה תאמר כה אמר יהוה הנני נתן לפניכם את דרך החיים ואת דרך המות "],"query":"024021008"},{"canonical":"Jeremiah 21:9","passages":["הישב בעיר הזאת ימות בחרב וברעב ובדבר והיוצא ונפל על הכשדים הצרים עליכם וחיה והיתה לו נפשו לשלל "],"query":"024021009"},{"canonical":"Jeremiah 21:10","passages":["כי שמתי פני בעיר הזאת לרעה ולא לטובה נאם יהוה ביד מלך בבל תנתן ושרפה באש  ס "],"query":"024021010"},{"canonical":"Jeremiah 21:11","passages":["ולבית מלך יהודה שמעו דבר יהוה "],"query":"024021011"},{"canonical":"Jeremiah 21:12","passages":["בית דוד כה אמר יהוה דינו לבקר משפט והצילו גזול מיד עושק פן תצא כאש חמתי ובערה ואין מכבה מפני רע מעלליכם "],"query":"024021012"},{"canonical":"Jeremiah 21:13","passages":["הנני אליך ישבת העמק צור המישר נאם יהוה האמרים מי יחת עלינו ומי יבוא במעונותינו "],"query":"024021013"},{"canonical":"Jeremiah 21:14","passages":["ופקדתי עליכם כפרי מעלליכם נאם יהוה והצתי אש ביערה ואכלה כל סביביה  ס "],"query":"024021014"}]}