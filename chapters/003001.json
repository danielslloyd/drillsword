{"query":"003001","verses":[{},{"canonical":"Leviticus 1:1","passages":["ויקרא אל משה וידבר יהוה אליו מאהל מועד לאמר "],"query":"003001001"},{"canonical":"Leviticus 1:2","passages":["דבר אל בני ישראל ואמרת אלהם אדם כי יקריב מכם קרבן ליהוה מן הבהמה מן הבקר ומן הצאן תקריבו את קרבנכם "],"query":"003001002"},{"canonical":"Leviticus 1:3","passages":["אם עלה קרבנו מן הבקר זכר תמים יקריבנו אל פתח אהל מועד יקריב אתו לרצנו לפני יהוה "],"query":"003001003"},{"canonical":"Leviticus 1:4","passages":["וסמך ידו על ראש העלה ונרצה לו לכפר עליו "],"query":"003001004"},{"canonical":"Leviticus 1:5","passages":["ושחט את בן הבקר לפני יהוה והקריבו בני אהרן ה͏כהנים את הדם וזרקו את הדם על המזבח סביב אשר פתח אהל מועד "],"query":"003001005"},{"canonical":"Leviticus 1:6","passages":["והפשיט את העלה ונתח אתה לנתחיה "],"query":"003001006"},{"canonical":"Leviticus 1:7","passages":["ונתנו בני אהרן הכהן אש על המזבח וערכו עצים על האש "],"query":"003001007"},{"canonical":"Leviticus 1:8","passages":["וערכו בני אהרן הכהנים את הנתחים את הראש ואת הפדר על העצים אשר על האש אשר על המזבח "],"query":"003001008"},{"canonical":"Leviticus 1:9","passages":["וקרבו וכרעיו ירחץ במים והקטיר הכהן את הכל המזבחה עלה אשה ריח ניחוח ליהוה  ס "],"query":"003001009"},{"canonical":"Leviticus 1:10","passages":["ואם מן הצאן קרבנו מן הכשבים או מן העזים לעלה זכר תמים יקריבנו "],"query":"003001010"},{"canonical":"Leviticus 1:11","passages":["ושחט אתו על ירך המזבח צפנה לפני יהוה וזרקו בני אהרן הכהנים את דמו על המזבח סביב "],"query":"003001011"},{"canonical":"Leviticus 1:12","passages":["ונתח אתו לנתחיו ואת ראשו ואת פדרו וערך הכהן אתם על העצים אשר על האש אשר על המזבח "],"query":"003001012"},{"canonical":"Leviticus 1:13","passages":["והקרב והכרעים ירחץ במים והקריב הכהן את הכל והקטיר המזבחה עלה הוא אשה ריח ניחח ליהוה פ"],"query":"003001013"},{"canonical":"Leviticus 1:14","passages":["ואם מן העוף עלה קרבנו ליהוה והקריב מן התרים או מן בני היונה את קרבנו "],"query":"003001014"},{"canonical":"Leviticus 1:15","passages":["והקריבו הכהן אל המזבח ומלק את ראשו והקטיר המזבחה ונמצה דמו על קיר המזבח "],"query":"003001015"},{"canonical":"Leviticus 1:16","passages":["והסיר את מראתו בנצתה והשליך אתה אצל המזבח קדמה אל מקום הדשן "],"query":"003001016"},{"canonical":"Leviticus 1:17","passages":["ושסע אתו בכנפיו לא יבדיל והקטיר אתו הכהן המזבחה על העצים אשר על האש עלה הוא אשה ריח ניחח ליהוה  ס "],"query":"003001017"}]}