{"query":"038010","verses":[{},{"canonical":"Zechariah 10:1","passages":["שאלו מיהוה מטר בעת מלקוש יהוה עשה חזיזים ומטר גשם יתן להם לאיש עשב בשדה "],"query":"038010001"},{"canonical":"Zechariah 10:2","passages":["כי התרפים דברו און והקוסמים חזו שקר וחלמות השוא ידברו הבל ינחמון על כן נסעו כמו צאן יענו כי אין רעה פ"],"query":"038010002"},{"canonical":"Zechariah 10:3","passages":["על הרעים חרה אפי ועל העתודים אפקוד כי פקד יהוה צבאות את עדרו את בית יהודה ושם אותם כסוס הודו במלחמה "],"query":"038010003"},{"canonical":"Zechariah 10:4","passages":["ממנו פנה ממנו יתד ממנו קשת מלחמה ממנו יצא כל נוגש יחדו "],"query":"038010004"},{"canonical":"Zechariah 10:5","passages":["והיו כגברים בוסים בטיט חוצות במלחמה ונלחמו כי יהוה עמם והבישו רכבי סוסים "],"query":"038010005"},{"canonical":"Zechariah 10:6","passages":["וגברתי את בית יהודה ואת בית יוסף אושיע והושבותים כי רחמתים והיו כאשר לא זנחתים כי אני יהוה אלהיהם ואענם "],"query":"038010006"},{"canonical":"Zechariah 10:7","passages":["והיו כגבור אפרים ושמח לבם כמו יין ובניהם יראו ושמחו יגל לבם ביהוה "],"query":"038010007"},{"canonical":"Zechariah 10:8","passages":["אשרקה להם ואקבצם כי פדיתים ורבו כמו רבו "],"query":"038010008"},{"canonical":"Zechariah 10:9","passages":["ואזרעם בעמים ובמרחקים יזכרוני וחיו את בניהם ושבו "],"query":"038010009"},{"canonical":"Zechariah 10:10","passages":["והשיבותים מארץ מצרים ומאשור אקבצם ואל ארץ גלעד ולבנון אביאם ולא ימצא להם "],"query":"038010010"},{"canonical":"Zechariah 10:11","passages":["ועבר בים צרה והכה בים גלים והבישו כל מצולות יאר והורד גאון אשור ושבט מצרים יסור "],"query":"038010011"},{"canonical":"Zechariah 10:12","passages":["וגברתים ביהוה ובשמו יתהלכו נאם יהוה  ס "],"query":"038010012"}]}