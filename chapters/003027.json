{"query":"003027","verses":[{},{"canonical":"Leviticus 27:1","passages":["וידבר יהוה אל משה לאמר "],"query":"003027001"},{"canonical":"Leviticus 27:2","passages":["דבר אל בני ישראל ואמרת אלהם איש כי יפלא נדר בערכך נפשת ליהוה "],"query":"003027002"},{"canonical":"Leviticus 27:3","passages":["והיה ערכך הזכר מבן עשרים שנה ועד בן ששים שנה והיה ערכך חמשים שקל כסף בשקל הקדש "],"query":"003027003"},{"canonical":"Leviticus 27:4","passages":["ואם נקבה הוא והיה ערכך שלשים שקל "],"query":"003027004"},{"canonical":"Leviticus 27:5","passages":["ואם מבן חמש שנים ועד בן עשרים שנה והיה ערכך הזכר עשרים שקלים ולנקבה עשרת שקלים "],"query":"003027005"},{"canonical":"Leviticus 27:6","passages":["ואם מבן חדש ועד בן חמש שנים והיה ערכך הזכר חמשה שקלים כסף ולנקבה ערכך שלשת שקלים כסף "],"query":"003027006"},{"canonical":"Leviticus 27:7","passages":["ואם מבן ששים שנה ומעלה אם זכר והיה ערכך חמשה עשר שקל ולנקבה עשרה שקלים "],"query":"003027007"},{"canonical":"Leviticus 27:8","passages":["ואם מך הוא מערכך והעמידו לפני הכהן והעריך אתו הכהן על פי אשר תשיג יד הנדר יעריכנו הכהן  ס "],"query":"003027008"},{"canonical":"Leviticus 27:9","passages":["ואם בהמה אשר יקריבו ממנה קרבן ליהוה כל אשר יתן ממנו ליהוה יהיה קדש "],"query":"003027009"},{"canonical":"Leviticus 27:10","passages":["לא יחליפנו ולא ימיר אתו טוב ברע או רע בטוב ואם המר ימיר בהמה בבהמה והיה הוא ותמורתו יהיה קדש "],"query":"003027010"},{"canonical":"Leviticus 27:11","passages":["ואם כל בהמה טמאה אשר לא יקריבו ממנה קרבן ליהוה וה͏עמיד את הבהמה לפני הכהן "],"query":"003027011"},{"canonical":"Leviticus 27:12","passages":["והעריך הכהן אתה בין טוב ובין רע כערכך הכהן כן יהיה "],"query":"003027012"},{"canonical":"Leviticus 27:13","passages":["ואם גאל יגאלנה ויסף חמישתו על ערכך "],"query":"003027013"},{"canonical":"Leviticus 27:14","passages":["ואיש כי יקדש את ביתו קדש ליהוה והעריכו הכהן בין טוב ובין רע כאשר יעריך אתו הכהן כן יקום "],"query":"003027014"},{"canonical":"Leviticus 27:15","passages":["ואם המקדיש יגאל את ביתו ויסף חמישית כסף ערכך עליו והיה לו "],"query":"003027015"},{"canonical":"Leviticus 27:16","passages":["ואם משדה אחזתו יקדיש איש ליהוה והיה ערכך לפי זרעו זרע חמר שערים בחמשים שקל כסף "],"query":"003027016"},{"canonical":"Leviticus 27:17","passages":["אם משנת היבל יקדיש שדהו כערכך יקום "],"query":"003027017"},{"canonical":"Leviticus 27:18","passages":["ואם אחר היבל יקדיש שדהו וחשב לו הכהן את הכסף על פי השנים הנותרת עד שנת היבל ונגרע מערכך "],"query":"003027018"},{"canonical":"Leviticus 27:19","passages":["ואם גאל יגאל את השדה המקדיש אתו ויסף חמשית כסף ערכך עליו וקם לו "],"query":"003027019"},{"canonical":"Leviticus 27:20","passages":["ואם לא יגאל את השדה ואם מכר את השדה לאיש אחר לא יגאל עוד "],"query":"003027020"},{"canonical":"Leviticus 27:21","passages":["והיה השדה בצאתו ביבל קדש ליהוה כשדה החרם לכהן תהיה אחזתו "],"query":"003027021"},{"canonical":"Leviticus 27:22","passages":["ואם את שדה מקנתו אשר לא משדה אחזתו יקדיש ליהוה "],"query":"003027022"},{"canonical":"Leviticus 27:23","passages":["וחשב לו הכהן את מכסת הערכך עד שנת היבל ונתן את הערכך ביום ההוא קדש ליהוה "],"query":"003027023"},{"canonical":"Leviticus 27:24","passages":["בשנת היובל ישוב השדה לאשר קנהו מאתו לאשר לו אחזת הארץ "],"query":"003027024"},{"canonical":"Leviticus 27:25","passages":["וכל ערכך יהיה בשקל הקדש עשרים גרה יהיה השקל  ס "],"query":"003027025"},{"canonical":"Leviticus 27:26","passages":["אך בכור אשר יבכר ליהוה בבהמה לא יקדיש איש אתו אם שור אם שה ליהוה הוא "],"query":"003027026"},{"canonical":"Leviticus 27:27","passages":["ואם בבהמה הטמאה ופדה בערכך ויסף חמשתו עליו ואם לא יגאל ונמכר בערכך "],"query":"003027027"},{"canonical":"Leviticus 27:28","passages":["אך כל חרם אשר יחרם איש ליהוה מכל אשר לו מאדם ובהמה ומשדה אחזתו לא ימכר ולא יגאל כל חרם קדש קדשים הוא ליהוה "],"query":"003027028"},{"canonical":"Leviticus 27:29","passages":["כל חרם אשר יחרם מן האדם לא יפדה מות יומת "],"query":"003027029"},{"canonical":"Leviticus 27:30","passages":["וכל מעשר הארץ מזרע הארץ מפרי העץ ליהוה הוא קדש ליהוה "],"query":"003027030"},{"canonical":"Leviticus 27:31","passages":["ואם גאל יגאל איש ממעשרו חמשיתו יסף עליו "],"query":"003027031"},{"canonical":"Leviticus 27:32","passages":["וכל מעשר בקר וצאן כל אשר יעבר תחת השבט ה͏עשירי יהיה קדש ליהוה "],"query":"003027032"},{"canonical":"Leviticus 27:33","passages":["לא יבקר בין טוב לרע ולא ימירנו ואם המר ימירנו והיה הוא ותמורתו יהיה קדש לא יגאל "],"query":"003027033"},{"canonical":"Leviticus 27:34","passages":["אלה המצות אשר צוה יהוה את משה אל בני ישראל בהר סיני "],"query":"003027034"}]}