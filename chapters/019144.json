{"query":"019144","verses":[{},{"canonical":"Psalm 144:1","passages":["לדוד ברוך יהוה צורי המלמד ידי לקרב אצבעותי למלחמה "],"query":"019144001"},{"canonical":"Psalm 144:2","passages":["חסדי ומצודתי משגבי ומפלטי לי מגני ובו חסיתי הרודד עמי תחתי "],"query":"019144002"},{"canonical":"Psalm 144:3","passages":["יהוה מה אדם ותדעהו בן אנוש ותחשבהו "],"query":"019144003"},{"canonical":"Psalm 144:4","passages":["אדם להבל דמה ימיו כצל עובר "],"query":"019144004"},{"canonical":"Psalm 144:5","passages":["יהוה הט שמיך ותרד גע בהרים ויעשנו "],"query":"019144005"},{"canonical":"Psalm 144:6","passages":["ברוק ברק ותפיצם שלח חציך ותהמם "],"query":"019144006"},{"canonical":"Psalm 144:7","passages":["שלח ידיך ממרום פצני והצילני ממים רבים מיד בני נכר "],"query":"019144007"},{"canonical":"Psalm 144:8","passages":["אשר פיהם דבר שוא וימינם ימין שקר "],"query":"019144008"},{"canonical":"Psalm 144:9","passages":["אלהים שיר חדש אשירה לך בנבל עשור אזמרה לך "],"query":"019144009"},{"canonical":"Psalm 144:10","passages":["הנותן תשועה למלכים הפוצה את דוד עבדו מחרב רעה "],"query":"019144010"},{"canonical":"Psalm 144:11","passages":["פצני והצילני מיד בני נכר אשר פיהם דבר שוא וימינם ימין שקר "],"query":"019144011"},{"canonical":"Psalm 144:12","passages":["אשר בנינו כנטעים מגדלים בנעוריהם בנותינו כזוית מחטבות תבנית היכל "],"query":"019144012"},{"canonical":"Psalm 144:13","passages":["מזוינו מלאים מפיקים מזן אל זן צאוננו מאליפות מרבבות בחוצותינו "],"query":"019144013"},{"canonical":"Psalm 144:14","passages":["אלופינו מסבלים אין פרץ ואין יוצאת ואין צוחה ברחבתינו "],"query":"019144014"},{"canonical":"Psalm 144:15","passages":["אשרי העם שככה לו אשרי העם שיהוה אלהיו "],"query":"019144015"}]}