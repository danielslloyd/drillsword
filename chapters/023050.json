{"query":"023050","verses":[{},{"canonical":"Isaiah 50:1","passages":["כה אמר יהוה אי זה ספר כריתות אמכם אשר שלחתיה או מי מנושי אשר מכרתי אתכם לו הן בעונתיכם נמכרתם ובפשעיכם שלחה אמכם "],"query":"023050001"},{"canonical":"Isaiah 50:2","passages":["מדוע באתי ואין איש קראתי ואין עונה הקצור קצרה ידי מפדות ואם אין בי כח להציל הן בגערתי אחריב ים אשים נהרות מדבר תבאש דגתם מאין מים ותמת בצמא "],"query":"023050002"},{"canonical":"Isaiah 50:3","passages":["אלביש שמים קדרות ושק אשים כסותם  ס "],"query":"023050003"},{"canonical":"Isaiah 50:4","passages":["אדני יהוה נתן לי לשון למודים לדעת לעות את יעף דבר יעיר בבקר בבקר יעיר לי אזן לשמע כלמודים "],"query":"023050004"},{"canonical":"Isaiah 50:5","passages":["אדני יהוה פתח לי אזן ואנכי לא מריתי אחור לא נסוגתי "],"query":"023050005"},{"canonical":"Isaiah 50:6","passages":["גוי נתתי למכים ולחיי למרטים פני לא הסתרתי מכלמות ורק "],"query":"023050006"},{"canonical":"Isaiah 50:7","passages":["ואדני יהוה יעזר לי על כן לא נכלמתי על כן שמתי פני כחלמיש ואדע כי לא אבוש "],"query":"023050007"},{"canonical":"Isaiah 50:8","passages":["קרוב מצדיקי מי יריב אתי נעמדה יחד מי בעל משפטי יגש אלי "],"query":"023050008"},{"canonical":"Isaiah 50:9","passages":["הן אדני יהוה יעזר לי מי הוא ירשיעני הן כלם כבגד יבלו עש יאכלם "],"query":"023050009"},{"canonical":"Isaiah 50:10","passages":["מי בכם ירא יהוה שמע בקול עבדו אשר הלך חשכים ואין נגה לו יבטח בשם יהוה וישען באלהיו "],"query":"023050010"},{"canonical":"Isaiah 50:11","passages":["הן כלכם קדחי אש מאזרי זיקות לכו באור אשכם ובזיקות בערתם מידי היתה זאת לכם למעצבה תשכבון פ"],"query":"023050011"}]}