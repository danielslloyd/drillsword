{"query":"010001","verses":[{},{"canonical":"2 Samuel 1:1","passages":["ויהי א͏חרי מות שאול ודוד שב מהכות את העמלק וישב דוד בצקלג ימים שנים "],"query":"010001001"},{"canonical":"2 Samuel 1:2","passages":["ויהי ביום השלישי והנה איש בא מן המחנה מעם שאול ובגדיו קרעים ואדמה על ראשו ויהי בבאו אל דוד ויפל ארצה וישתחו "],"query":"010001002"},{"canonical":"2 Samuel 1:3","passages":["ויאמר לו דוד אי מזה תבוא ויאמר אליו ממחנה ישראל נמלטתי "],"query":"010001003"},{"canonical":"2 Samuel 1:4","passages":["ויאמר אליו דוד מה היה הדבר הגד נא לי ויאמר אשר נס העם מן המלחמה וגם הרבה נפל מן העם וימתו וגם שאול ויהונתן בנו מתו "],"query":"010001004"},{"canonical":"2 Samuel 1:5","passages":["ויאמר דוד אל הנער המגיד לו איך ידעת כי מת שאול ויהונתן בנו "],"query":"010001005"},{"canonical":"2 Samuel 1:6","passages":["ויאמר הנער המגיד לו נקרא נקריתי בהר הגלבע והנה שאול נשען על חניתו והנה הרכב ובעלי הפרשים הדבקהו "],"query":"010001006"},{"canonical":"2 Samuel 1:7","passages":["ויפן אחריו ויראני ויקרא אלי ואמר הנני "],"query":"010001007"},{"canonical":"2 Samuel 1:8","passages":["ויאמר לי מי אתה ואמר אליו עמלקי אנכי "],"query":"010001008"},{"canonical":"2 Samuel 1:9","passages":["ויאמר אלי עמד נא עלי ומתתני כי אחזני השבץ כי כל עוד נפשי בי "],"query":"010001009"},{"canonical":"2 Samuel 1:10","passages":["ואעמד עליו ואמתתהו כי ידעתי כי לא יחיה אחרי נפלו ואקח הנזר אשר על ראשו ואצעדה אשר על זרעו ואביאם אל אדני הנה "],"query":"010001010"},{"canonical":"2 Samuel 1:11","passages":["ויחזק דוד בבגדיו ויקרעם וגם כל האנשים אשר אתו "],"query":"010001011"},{"canonical":"2 Samuel 1:12","passages":["ויספדו ויבכו ויצמו עד הערב על שאול ועל יהונתן בנו ועל עם יהוה ועל בית ישראל כי נפלו בחרב  ס "],"query":"010001012"},{"canonical":"2 Samuel 1:13","passages":["ויאמר דוד אל הנער המגיד לו אי מזה אתה ויאמר בן איש גר עמלקי אנכי "],"query":"010001013"},{"canonical":"2 Samuel 1:14","passages":["ויאמר אליו דוד איך לא יראת לשלח ידך לשחת את משיח יהוה "],"query":"010001014"},{"canonical":"2 Samuel 1:15","passages":["ויקרא דוד לאחד מהנערים ויאמר גש פגע בו ויכהו וימת "],"query":"010001015"},{"canonical":"2 Samuel 1:16","passages":["ויאמר אליו דוד  ס "],"query":"010001016"},{"canonical":"2 Samuel 1:17","passages":["ויקנן דוד את הקינה הזאת על שאול ועל יהונתן בנו "],"query":"010001017"},{"canonical":"2 Samuel 1:18","passages":["ויאמר ללמד בני יהודה קשת הנה כתובה על ספר הישר "],"query":"010001018"},{"canonical":"2 Samuel 1:19","passages":["הצבי ישראל על במותיך חלל איך נפלו גבורים "],"query":"010001019"},{"canonical":"2 Samuel 1:20","passages":["אל תגידו בגת אל תבשרו בחוצת אשקלון פן תשמחנה בנות פלשתים פן תעלזנה בנות הערלים "],"query":"010001020"},{"canonical":"2 Samuel 1:21","passages":["הרי בגלבע אל טל ואל מטר עליכם ושדי תרומת כי שם נגעל מגן גבורים מגן שאול בלי משיח בשמן "],"query":"010001021"},{"canonical":"2 Samuel 1:22","passages":["מדם חללים מחלב גבורים קשת יהונתן לא נשוג אחור וחרב שאול לא תשוב ריקם "],"query":"010001022"},{"canonical":"2 Samuel 1:23","passages":["שאול ויהונתן הנאהבים והנעימם בחייהם ובמותם לא נפרדו מנשרים קלו מאריות גברו "],"query":"010001023"},{"canonical":"2 Samuel 1:24","passages":["בנות ישראל אל שאול בכינה המלבשכם שני עם עדנים המעלה עדי זהב על לבושכן "],"query":"010001024"},{"canonical":"2 Samuel 1:25","passages":["איך נפלו גברים בתוך המלחמה יהונתן על במותיך חלל "],"query":"010001025"},{"canonical":"2 Samuel 1:26","passages":["צר לי עליך אחי יהונתן נעמת לי מאד נפלאתה אהבתך לי מאהבת נשים "],"query":"010001026"},{"canonical":"2 Samuel 1:27","passages":["איך נפלו גבורים ויאבדו כלי מלחמה פ"],"query":"010001027"}]}