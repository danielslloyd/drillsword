{"query":"019051","verses":[{},{"canonical":"Psalm 51:1","passages":["למנצח מזמור לדוד "],"query":"019051001"},{"canonical":"Psalm 51:2","passages":["בבוא אליו נתן הנביא כאשר בא אל בת שבע "],"query":"019051002"},{"canonical":"Psalm 51:3","passages":["חנני אלהים כחסדך כרב רחמיך מחה פשעי "],"query":"019051003"},{"canonical":"Psalm 51:4","passages":["הרב כבסני מעוני ומחטאתי טהרני "],"query":"019051004"},{"canonical":"Psalm 51:5","passages":["כי פשעי אני אדע וחטאתי נגדי תמיד "],"query":"019051005"},{"canonical":"Psalm 51:6","passages":["לך לבדך חטאתי והרע בעיניך עשיתי למען תצדק בדברך תזכה בשפטך "],"query":"019051006"},{"canonical":"Psalm 51:7","passages":["הן בעוון חוללתי ובחטא יחמתני אמי "],"query":"019051007"},{"canonical":"Psalm 51:8","passages":["הן אמת חפצת בטחות ובסתם חכמה תודיעני "],"query":"019051008"},{"canonical":"Psalm 51:9","passages":["תחטאני באזוב ואטהר תכבסני ומשלג אלבין "],"query":"019051009"},{"canonical":"Psalm 51:10","passages":["תשמיעני ששון ושמחה תגלנה עצמות דכית "],"query":"019051010"},{"canonical":"Psalm 51:11","passages":["הסתר פניך מחטאי וכל עונתי מחה "],"query":"019051011"},{"canonical":"Psalm 51:12","passages":["לב טהור ברא לי אלהים ורוח נכון חדש בקרבי "],"query":"019051012"},{"canonical":"Psalm 51:13","passages":["אל תשליכני מלפניך ורוח קדשך אל תקח ממני "],"query":"019051013"},{"canonical":"Psalm 51:14","passages":["השיבה לי ששון ישעך ורוח נדיבה תסמכני "],"query":"019051014"},{"canonical":"Psalm 51:15","passages":["אלמדה פשעים דרכיך וחטאים אליך ישובו "],"query":"019051015"},{"canonical":"Psalm 51:16","passages":["הצילני מדמים אלהים אלהי תשועתי תרנן לשוני צדקתך "],"query":"019051016"},{"canonical":"Psalm 51:17","passages":["אדני שפתי תפתח ופי יגיד תהלתך "],"query":"019051017"},{"canonical":"Psalm 51:18","passages":["כי לא תחפץ זבח ואתנה עולה לא תרצה "],"query":"019051018"},{"canonical":"Psalm 51:19","passages":["זבחי אלהים רוח נשברה לב נשבר ונדכה אלהים לא תבזה "],"query":"019051019"},{"canonical":"Psalm 51:20","passages":["היטיבה ברצונך את ציון תבנה חומות ירושל͏ם "],"query":"019051020"},{"canonical":"Psalm 51:21","passages":["אז תחפץ זבחי צדק עולה וכליל אז יעלו על מזבחך פרים "],"query":"019051021"}]}