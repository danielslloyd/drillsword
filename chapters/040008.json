{"query":"040008","verses":[{},{"canonical":"Matthew 8:1","passages":[" ⸂Καταβάντος δὲ αὐτοῦ⸃  ἀπὸ τοῦ ὄρους ἠκολούθησαν αὐτῷ ὄχλοι πολλοί.  "],"query":"040008001"},{"canonical":"Matthew 8:2","passages":["καὶ ἰδοὺ λεπρὸς  ⸀προσελθὼν προσεκύνει αὐτῷ λέγων·  Κύριε,  ἐὰν θέλῃς δύνασαί με καθαρίσαι.  "],"query":"040008002"},{"canonical":"Matthew 8:3","passages":["καὶ ἐκτείνας τὴν χεῖρα ἥψατο  ⸀αὐτοῦ λέγων·  Θέλω,  καθαρίσθητι·  καὶ εὐθέως ἐκαθαρίσθη αὐτοῦ ἡ λέπρα.  "],"query":"040008003"},{"canonical":"Matthew 8:4","passages":["καὶ λέγει αὐτῷ ὁ Ἰησοῦς·  Ὅρα μηδενὶ εἴπῃς,  ἀλλὰ ὕπαγε σεαυτὸν δεῖξον τῷ ἱερεῖ,  καὶ προσένεγκον τὸ δῶρον ὃ προσέταξεν Μωϋσῆς εἰς μαρτύριον αὐτοῖς.  "],"query":"040008004"},{"canonical":"Matthew 8:5","passages":[" ⸂Εἰσελθόντος δὲ αὐτοῦ⸃  εἰς Καφαρναοὺμ προσῆλθεν αὐτῷ ἑκατόνταρχος παρακαλῶν αὐτὸν "],"query":"040008005"},{"canonical":"Matthew 8:6","passages":["καὶ λέγων·  Κύριε,  ὁ παῖς μου βέβληται ἐν τῇ οἰκίᾳ παραλυτικός,  δεινῶς βασανιζόμενος.  "],"query":"040008006"},{"canonical":"Matthew 8:7","passages":[" ⸀καὶ λέγει  ⸀αὐτῷ·  Ἐγὼ ἐλθὼν θεραπεύσω αὐτόν.  "],"query":"040008007"},{"canonical":"Matthew 8:8","passages":[" ⸂καὶ ἀποκριθεὶς⸃  ὁ ἑκατόνταρχος ἔφη·  Κύριε,  οὐκ εἰμὶ ἱκανὸς ἵνα μου ὑπὸ τὴν στέγην εἰσέλθῃς·  ἀλλὰ μόνον εἰπὲ λόγῳ,  καὶ ἰαθήσεται ὁ παῖς μου·  "],"query":"040008008"},{"canonical":"Matthew 8:9","passages":["καὶ γὰρ ἐγὼ ἄνθρωπός εἰμι ὑπὸ  ⸀ἐξουσίαν,  ἔχων ὑπ’ ἐμαυτὸν στρατιώτας,  καὶ λέγω τούτῳ·  Πορεύθητι,  καὶ πορεύεται,  καὶ ἄλλῳ·  Ἔρχου,  καὶ ἔρχεται,  καὶ τῷ δούλῳ μου·  Ποίησον τοῦτο,  καὶ ποιεῖ.  "],"query":"040008009"},{"canonical":"Matthew 8:10","passages":["ἀκούσας δὲ ὁ Ἰησοῦς ἐθαύμασεν καὶ εἶπεν τοῖς ἀκολουθοῦσιν·  Ἀμὴν λέγω ὑμῖν,   ⸂παρ’ οὐδενὶ τοσαύτην πίστιν ἐν τῷ Ἰσραὴλ⸃  εὗρον.  "],"query":"040008010"},{"canonical":"Matthew 8:11","passages":["λέγω δὲ ὑμῖν ὅτι πολλοὶ ἀπὸ ἀνατολῶν καὶ δυσμῶν ἥξουσιν καὶ ἀνακλιθήσονται μετὰ Ἀβραὰμ καὶ Ἰσαὰκ καὶ Ἰακὼβ ἐν τῇ βασιλείᾳ τῶν οὐρανῶν·  "],"query":"040008011"},{"canonical":"Matthew 8:12","passages":["οἱ δὲ υἱοὶ τῆς βασιλείας ἐκβληθήσονται εἰς τὸ σκότος τὸ ἐξώτερον·  ἐκεῖ ἔσται ὁ κλαυθμὸς καὶ ὁ βρυγμὸς τῶν ὀδόντων.  "],"query":"040008012"},{"canonical":"Matthew 8:13","passages":["καὶ εἶπεν ὁ Ἰησοῦς τῷ ἑκατοντάρχῃ·  Ὕπαγε,   ⸀ὡς ἐπίστευσας γενηθήτω σοι·  καὶ ἰάθη ὁ  ⸀παῖς ἐν τῇ ὥρᾳ ἐκείνῃ.  "],"query":"040008013"},{"canonical":"Matthew 8:14","passages":["Καὶ ἐλθὼν ὁ Ἰησοῦς εἰς τὴν οἰκίαν Πέτρου εἶδεν τὴν πενθερὰν αὐτοῦ βεβλημένην καὶ πυρέσσουσαν·  "],"query":"040008014"},{"canonical":"Matthew 8:15","passages":["καὶ ἥψατο τῆς χειρὸς αὐτῆς,  καὶ ἀφῆκεν αὐτὴν ὁ πυρετός,  καὶ ἠγέρθη καὶ διηκόνει αὐτῷ.  "],"query":"040008015"},{"canonical":"Matthew 8:16","passages":["Ὀψίας δὲ γενομένης προσήνεγκαν αὐτῷ δαιμονιζομένους πολλούς·  καὶ ἐξέβαλεν τὰ πνεύματα λόγῳ,  καὶ πάντας τοὺς κακῶς ἔχοντας ἐθεράπευσεν·  "],"query":"040008016"},{"canonical":"Matthew 8:17","passages":["ὅπως πληρωθῇ τὸ ῥηθὲν διὰ Ἠσαΐου τοῦ προφήτου λέγοντος·  Αὐτὸς τὰς ἀσθενείας ἡμῶν ἔλαβεν καὶ τὰς νόσους ἐβάστασεν.  "],"query":"040008017"},{"canonical":"Matthew 8:18","passages":["Ἰδὼν δὲ ὁ Ἰησοῦς  ⸂πολλοὺς ὄχλους⸃  περὶ αὐτὸν ἐκέλευσεν ἀπελθεῖν εἰς τὸ πέραν.  "],"query":"040008018"},{"canonical":"Matthew 8:19","passages":["καὶ προσελθὼν εἷς γραμματεὺς εἶπεν αὐτῷ·  Διδάσκαλε,  ἀκολουθήσω σοι ὅπου ἐὰν ἀπέρχῃ.  "],"query":"040008019"},{"canonical":"Matthew 8:20","passages":["καὶ λέγει αὐτῷ ὁ Ἰησοῦς·  Αἱ ἀλώπεκες φωλεοὺς ἔχουσιν καὶ τὰ πετεινὰ τοῦ οὐρανοῦ κατασκηνώσεις,  ὁ δὲ υἱὸς τοῦ ἀνθρώπου οὐκ ἔχει ποῦ τὴν κεφαλὴν κλίνῃ.  "],"query":"040008020"},{"canonical":"Matthew 8:21","passages":["ἕτερος δὲ τῶν  ⸀μαθητῶν εἶπεν αὐτῷ·  Κύριε,  ἐπίτρεψόν μοι πρῶτον ἀπελθεῖν καὶ θάψαι τὸν πατέρα μου.  "],"query":"040008021"},{"canonical":"Matthew 8:22","passages":["ὁ δὲ Ἰησοῦς  ⸀λέγει αὐτῷ·  Ἀκολούθει μοι,  καὶ ἄφες τοὺς νεκροὺς θάψαι τοὺς ἑαυτῶν νεκρούς.  "],"query":"040008022"},{"canonical":"Matthew 8:23","passages":["Καὶ ἐμβάντι αὐτῷ  ⸀εἰς πλοῖον ἠκολούθησαν αὐτῷ οἱ μαθηταὶ αὐτοῦ.  "],"query":"040008023"},{"canonical":"Matthew 8:24","passages":["καὶ ἰδοὺ σεισμὸς μέγας ἐγένετο ἐν τῇ θαλάσσῃ,  ὥστε τὸ πλοῖον καλύπτεσθαι ὑπὸ τῶν κυμάτων,  αὐτὸς δὲ ἐκάθευδεν.  "],"query":"040008024"},{"canonical":"Matthew 8:25","passages":["καὶ  ⸀προσελθόντες ἤγειραν αὐτὸν λέγοντες·  Κύριε,   ⸀σῶσον,  ἀπολλύμεθα.  "],"query":"040008025"},{"canonical":"Matthew 8:26","passages":["καὶ λέγει αὐτοῖς·  Τί δειλοί ἐστε,  ὀλιγόπιστοι;  τότε ἐγερθεὶς ἐπετίμησεν τοῖς ἀνέμοις καὶ τῇ θαλάσσῃ,  καὶ ἐγένετο γαλήνη μεγάλη.  "],"query":"040008026"},{"canonical":"Matthew 8:27","passages":["οἱ δὲ ἄνθρωποι ἐθαύμασαν λέγοντες·  Ποταπός ἐστιν οὗτος ὅτι καὶ οἱ ἄνεμοι καὶ ἡ θάλασσα  ⸂αὐτῷ ὑπακούουσιν⸃;  "],"query":"040008027"},{"canonical":"Matthew 8:28","passages":["Καὶ  ⸂ἐλθόντος αὐτοῦ⸃  εἰς τὸ πέραν εἰς τὴν χώραν τῶν  ⸀Γαδαρηνῶν ὑπήντησαν αὐτῷ δύο δαιμονιζόμενοι ἐκ τῶν μνημείων ἐξερχόμενοι,  χαλεποὶ λίαν ὥστε μὴ ἰσχύειν τινὰ παρελθεῖν διὰ τῆς ὁδοῦ ἐκείνης.  "],"query":"040008028"},{"canonical":"Matthew 8:29","passages":["καὶ ἰδοὺ ἔκραξαν λέγοντες·  Τί ἡμῖν καὶ  ⸀σοί,  υἱὲ τοῦ θεοῦ;  ἦλθες ὧδε πρὸ καιροῦ βασανίσαι ἡμᾶς;  "],"query":"040008029"},{"canonical":"Matthew 8:30","passages":["ἦν δὲ μακρὰν ἀπ’ αὐτῶν ἀγέλη χοίρων πολλῶν βοσκομένη.  "],"query":"040008030"},{"canonical":"Matthew 8:31","passages":["οἱ δὲ δαίμονες παρεκάλουν αὐτὸν λέγοντες·  Εἰ ἐκβάλλεις ἡμᾶς,   ⸂ἀπόστειλον ἡμᾶς⸃  εἰς τὴν ἀγέλην τῶν χοίρων.  "],"query":"040008031"},{"canonical":"Matthew 8:32","passages":["καὶ εἶπεν αὐτοῖς·  Ὑπάγετε.  οἱ δὲ ἐξελθόντες ἀπῆλθον εἰς  ⸂τοὺς χοίρους⸃·  καὶ ἰδοὺ ὥρμησεν πᾶσα ἡ  ⸀ἀγέλη κατὰ τοῦ κρημνοῦ εἰς τὴν θάλασσαν,  καὶ ἀπέθανον ἐν τοῖς ὕδασιν.  "],"query":"040008032"},{"canonical":"Matthew 8:33","passages":["οἱ δὲ βόσκοντες ἔφυγον,  καὶ ἀπελθόντες εἰς τὴν πόλιν ἀπήγγειλαν πάντα καὶ τὰ τῶν δαιμονιζομένων.  "],"query":"040008033"},{"canonical":"Matthew 8:34","passages":["καὶ ἰδοὺ πᾶσα ἡ πόλις ἐξῆλθεν εἰς  ⸀ὑπάντησιν τῷ Ἰησοῦ,  καὶ ἰδόντες αὐτὸν παρεκάλεσαν ὅπως μεταβῇ ἀπὸ τῶν ὁρίων αὐτῶν.  "],"query":"040008034"}]}