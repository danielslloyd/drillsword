{"query":"002034","verses":[{},{"canonical":"Exodus 34:1","passages":["ויאמר יהוה אל משה פסל לך שני לחת אבנים כראשנים וכתבתי על הלחת את הדברים אשר היו על הלחת הראשנים אשר שברת "],"query":"002034001"},{"canonical":"Exodus 34:2","passages":["והיה נכון לבקר ועלית בבקר אל הר סיני ונצבת לי שם על ראש ההר "],"query":"002034002"},{"canonical":"Exodus 34:3","passages":["ואיש לא יעלה עמך וגם איש אל ירא בכל ההר גם הצאן והבקר אל ירעו אל מול ההר ההוא "],"query":"002034003"},{"canonical":"Exodus 34:4","passages":["ויפסל שני לחת אבנים כראשנים וישכם משה בבקר ויעל אל הר סיני כאשר צוה יהוה אתו ויקח בידו שני לחת אבנים "],"query":"002034004"},{"canonical":"Exodus 34:5","passages":["וירד יהוה בענן ויתיצב עמו שם ויקרא בשם יהוה "],"query":"002034005"},{"canonical":"Exodus 34:6","passages":["ויעבר יהוה על פניו ויקרא יהוה יהוה אל רחום וחנון ארך אפים ורב חסד ואמת "],"query":"002034006"},{"canonical":"Exodus 34:7","passages":["נצר חסד לאלפים נשא עון ופשע וחטאה ונקה לא ינקה פקד עון אבות על בנים ועל בני בנים על שלשים ועל רבעים "],"query":"002034007"},{"canonical":"Exodus 34:8","passages":["וימהר משה ויקד ארצה וישתחו "],"query":"002034008"},{"canonical":"Exodus 34:9","passages":["ויאמר אם נא מצאתי חן בעיניך אדני ילך נא אדני בקרבנו כי עם קשה ערף הוא וסלחת לעוננו ולחטאתנו ונחלתנו "],"query":"002034009"},{"canonical":"Exodus 34:10","passages":["ויאמר הנה אנכי כרת ברית נגד כל עמך אעשה נפלאת אשר לא נבראו בכל הארץ ובכל הגוים וראה כל העם אשר אתה בקרבו את מעשה יהוה כי נורא הוא אשר אני עשה עמך "],"query":"002034010"},{"canonical":"Exodus 34:11","passages":["שמר לך את אשר אנכי מצוך היום הנני גרש מפניך את האמרי והכנעני והחתי והפרזי והחוי והיבוסי "],"query":"002034011"},{"canonical":"Exodus 34:12","passages":["השמר לך פן תכרת ברית ליושב הארץ אשר אתה בא עליה פן יהיה למוקש בקרבך "],"query":"002034012"},{"canonical":"Exodus 34:13","passages":["כי את מזבחתם תתצון ואת מצבתם תשברון ואת אשריו תכרתון "],"query":"002034013"},{"canonical":"Exodus 34:14","passages":["כי לא תשתחוה לאל אחר כי יהוה קנא שמו אל קנא הוא "],"query":"002034014"},{"canonical":"Exodus 34:15","passages":["פן תכרת ברית ליושב הארץ וזנו אחרי אלהיהם וזבחו לאלהיהם וקרא לך ואכלת מזבחו "],"query":"002034015"},{"canonical":"Exodus 34:16","passages":["ולקחת מבנתיו לבניך וזנו בנתיו אחרי אלהיהן והזנו את בניך אחרי אלהיהן "],"query":"002034016"},{"canonical":"Exodus 34:17","passages":["אלהי מסכה לא תעשה לך "],"query":"002034017"},{"canonical":"Exodus 34:18","passages":["את חג המצות תשמר שבעת ימים תאכל מצות אשר צויתך למועד חדש האביב כי בחדש האביב יצאת ממצרים "],"query":"002034018"},{"canonical":"Exodus 34:19","passages":["כל פטר רחם לי וכל מקנך תזכר פטר שור ושה "],"query":"002034019"},{"canonical":"Exodus 34:20","passages":["ופטר חמור תפדה בשה ואם לא תפדה וערפתו כל בכור בניך תפדה ולא יראו פני ריקם "],"query":"002034020"},{"canonical":"Exodus 34:21","passages":["ששת ימים תעבד וביום השביעי תשבת בחריש ובקציר תשבת "],"query":"002034021"},{"canonical":"Exodus 34:22","passages":["וחג שבעת תעשה לך בכורי קציר חטים וחג האסיף תקופת השנה "],"query":"002034022"},{"canonical":"Exodus 34:23","passages":["שלש פעמים בשנה יראה כל זכורך את פני האדן יהוה אלהי ישראל "],"query":"002034023"},{"canonical":"Exodus 34:24","passages":["כי אוריש גוים מפניך והרחבתי את גבולך ולא יחמד איש את ארצך בעלתך לראות את פני יהוה אלהיך שלש פעמים בשנה "],"query":"002034024"},{"canonical":"Exodus 34:25","passages":["לא תשחט על חמץ דם זבחי ולא ילין לבקר זבח חג הפסח "],"query":"002034025"},{"canonical":"Exodus 34:26","passages":["ראשית בכורי אדמתך תביא בית יהוה אלהיך לא תבשל גדי בחלב אמו פ"],"query":"002034026"},{"canonical":"Exodus 34:27","passages":["ויאמר יהוה אל משה כתב לך את הדברים האלה כי על פי הדברים האלה כרתי אתך ברית ואת ישראל "],"query":"002034027"},{"canonical":"Exodus 34:28","passages":["ו͏יהי שם עם יהוה ארבעים יום וארבעים לילה לחם לא אכל ומים לא שתה ויכתב על הלחת את דברי הברית עשרת הדברים "],"query":"002034028"},{"canonical":"Exodus 34:29","passages":["ויהי ברדת משה מהר סיני ושני לחת העדת ביד משה ברדתו מן ההר ומשה לא ידע כי קרן עור פניו בדברו אתו "],"query":"002034029"},{"canonical":"Exodus 34:30","passages":["וירא אהרן וכל בני ישראל את משה והנה קרן עור פניו וייראו מגשת אליו "],"query":"002034030"},{"canonical":"Exodus 34:31","passages":["ויקרא אלהם משה וישבו אליו אהרן וכל הנשאים בעדה וידבר משה אלהם "],"query":"002034031"},{"canonical":"Exodus 34:32","passages":["ואחרי כן נגשו כל בני ישראל ויצום את כל אשר דבר יהוה אתו בהר סיני "],"query":"002034032"},{"canonical":"Exodus 34:33","passages":["ויכל משה מדבר אתם ויתן על פניו מסוה "],"query":"002034033"},{"canonical":"Exodus 34:34","passages":["ובבא משה לפני יהוה לדבר אתו יסיר את המסוה עד צאתו ויצא ודבר אל בני ישראל את אשר יצוה "],"query":"002034034"},{"canonical":"Exodus 34:35","passages":["וראו בני ישראל את פני משה כי קרן עור פני משה והשיב משה את המסוה על פניו עד באו לדבר אתו  ס "],"query":"002034035"}]}