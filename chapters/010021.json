{"query":"010021","verses":[{},{"canonical":"2 Samuel 21:1","passages":["ויהי רעב בימי דוד שלש שנים שנה אחרי שנה ויבקש דוד את פני יהוה  ס ויאמר יהוה אל שאול ואל בית הדמים על אשר המית את הגבענים "],"query":"010021001"},{"canonical":"2 Samuel 21:2","passages":["ויקרא המלך לגבענים ויאמר אליהם והגבענים לא מבני ישראל המה כי אם מיתר האמרי ובני ישראל נשבעו להם ויבקש שאול להכתם בקנאתו לבני ישראל ויהודה "],"query":"010021002"},{"canonical":"2 Samuel 21:3","passages":["ויאמר דוד אל הגבענים מה אעשה לכם ובמה אכפר וברכו את נחלת יהוה "],"query":"010021003"},{"canonical":"2 Samuel 21:4","passages":["ויאמרו לו הגבענים אין לנו כסף וזהב עם שאול ועם ביתו ואין לנו איש להמית בישראל ויאמר מה אתם אמרים אעשה לכם "],"query":"010021004"},{"canonical":"2 Samuel 21:5","passages":["ויאמרו אל המלך האיש אשר כלנו ואשר דמה לנו נשמדנו מהתיצב בכל גבל ישראל "],"query":"010021005"},{"canonical":"2 Samuel 21:6","passages":[" ס ויאמר המלך אני אתן "],"query":"010021006"},{"canonical":"2 Samuel 21:7","passages":["ויחמל המלך על מפי בשת בן יהונתן בן שאול על שבעת יהוה אשר בינתם בין דוד ובין יהונתן בן שאול "],"query":"010021007"},{"canonical":"2 Samuel 21:8","passages":["ויקח המלך את שני בני רצפה בת איה אשר ילדה לשאול את ארמני ואת מפבשת ואת חמשת בני מיכל בת שאול אשר ילדה לעדריאל בן ברזלי המחלתי "],"query":"010021008"},{"canonical":"2 Samuel 21:9","passages":["ויתנם ביד הגבענים ויקיעם בהר לפני יהוה ויפלו בתחלת קציר שערים "],"query":"010021009"},{"canonical":"2 Samuel 21:10","passages":["ותקח רצפה בת איה את השק ותטהו לה אל הצור מתחלת קציר עד נתך מים עליהם מן השמים ולא נתנה עוף השמים לנוח עליהם יומם ואת חית השדה לילה "],"query":"010021010"},{"canonical":"2 Samuel 21:11","passages":["ויגד לדוד את אשר עשתה רצפה בת איה פלגש שאול "],"query":"010021011"},{"canonical":"2 Samuel 21:12","passages":["וילך דוד ויקח את עצמות שאול ואת עצמות יהונתן בנו מאת בעלי יביש גלעד אשר גנבו אתם מרחב בית שן אשר פלשתים ביום הכות פלשתים את שאול בגלבע "],"query":"010021012"},{"canonical":"2 Samuel 21:13","passages":["ויעל משם את עצמות שאול ואת עצמות יהונתן בנו ויאספו את עצמות המוקעים "],"query":"010021013"},{"canonical":"2 Samuel 21:14","passages":["ויקברו את עצמות שאול ויהונתן בנו בארץ בנימן בצלע בקבר קיש אביו ויעשו כל אשר צוה המלך ויעתר אלהים לארץ אחרי כן פ"],"query":"010021014"},{"canonical":"2 Samuel 21:15","passages":["ותהי עוד מלחמה לפלשתים את ישראל וירד דוד ועבדיו עמו וילחמו את פלשתים ויעף דוד "],"query":"010021015"},{"canonical":"2 Samuel 21:16","passages":["וישבי בנב אשר בילידי הרפה ומשקל קינו שלש מאות משקל נחשת והוא חגור חדשה ויאמר להכות את דוד "],"query":"010021016"},{"canonical":"2 Samuel 21:17","passages":["ויעזר לו אבישי בן צרויה ויך את הפלשתי וימיתהו אז נשבעו אנשי דוד לו לאמר לא תצא עוד אתנו למלחמה ולא תכבה את נר ישראל פ"],"query":"010021017"},{"canonical":"2 Samuel 21:18","passages":["ויהי אחרי כן ותהי עוד המלחמה בגוב עם פלשתים אז הכה סבכי החשתי את סף אשר בילדי הרפה פ"],"query":"010021018"},{"canonical":"2 Samuel 21:19","passages":["ותהי עוד המלחמה בגוב עם פלשתים ויך אלחנן בן יערי ארגים בית הלחמי את גלית הגתי ועץ חניתו כמנור ארגים  ס "],"query":"010021019"},{"canonical":"2 Samuel 21:20","passages":["ותהי עוד מלחמה בגת ויהי איש מדון ואצבעת ידיו ואצבעת רגליו שש ושש עשרים וארבע מספר וגם הוא ילד להרפה "],"query":"010021020"},{"canonical":"2 Samuel 21:21","passages":["ויחרף את ישראל ויכהו יהונתן בן שמעה אחי דוד "],"query":"010021021"},{"canonical":"2 Samuel 21:22","passages":["את ארבעת אלה ילדו להרפה בגת ויפלו ביד דוד וביד עבדיו פ"],"query":"010021022"}]}