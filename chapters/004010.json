{"query":"004010","verses":[{},{"canonical":"Numbers 10:1","passages":["וידבר יהוה אל משה לאמר "],"query":"004010001"},{"canonical":"Numbers 10:2","passages":["עשה לך שתי חצוצרת כסף מקשה תעשה אתם והיו לך למקרא העדה ולמסע את המחנות "],"query":"004010002"},{"canonical":"Numbers 10:3","passages":["ותקעו בהן ונועדו אליך כל העדה אל פתח אהל מועד "],"query":"004010003"},{"canonical":"Numbers 10:4","passages":["ואם באחת יתקעו ונועדו אליך הנשיאים ראשי אלפי ישראל "],"query":"004010004"},{"canonical":"Numbers 10:5","passages":["ותקעתם תרועה ונסעו המחנות החנים קדמה "],"query":"004010005"},{"canonical":"Numbers 10:6","passages":["ותקעתם תרועה שנית ונסעו המחנות החנים תימנה תרועה יתקעו למסעיהם "],"query":"004010006"},{"canonical":"Numbers 10:7","passages":["ובהקהיל את הקהל תתקעו ולא תריעו "],"query":"004010007"},{"canonical":"Numbers 10:8","passages":["ובני אהרן הכהנים יתקעו ב͏חצצרות והיו לכם לחקת עולם לדרתיכם "],"query":"004010008"},{"canonical":"Numbers 10:9","passages":["וכי תבאו מלחמה בארצכם על הצר הצרר אתכם והרעתם בחצצרות ונזכרתם לפני יהוה אלהיכם ונושעתם מאיביכם "],"query":"004010009"},{"canonical":"Numbers 10:10","passages":["וביום שמחתכם ובמועדיכם ובראשי חדשיכם ותקעתם בחצצרת על עלתיכם ועל זבחי שלמיכם והיו לכם לזכרון לפני אלהיכם אני יהוה אלהיכם פ"],"query":"004010010"},{"canonical":"Numbers 10:11","passages":["ויהי בשנה השנית בחדש השני בעשרים בחדש נעלה הענן מעל משכן העדת "],"query":"004010011"},{"canonical":"Numbers 10:12","passages":["ויסעו בני ישראל למסעיהם ממדבר סיני וישכן הענן במדבר פארן "],"query":"004010012"},{"canonical":"Numbers 10:13","passages":["ויסעו בראשנה על פי יהוה ביד משה "],"query":"004010013"},{"canonical":"Numbers 10:14","passages":["ויסע דגל מחנה בני יהודה בראשנה לצבאתם ועל צבאו נחשון בן עמינדב "],"query":"004010014"},{"canonical":"Numbers 10:15","passages":["ועל צבא מטה בני יששכר נתנאל בן צוער "],"query":"004010015"},{"canonical":"Numbers 10:16","passages":["ועל צבא מטה בני זבולן אליאב בן חלון "],"query":"004010016"},{"canonical":"Numbers 10:17","passages":["והורד המשכן ונסעו בני גרשון ובני מררי נשאי המשכן  ס "],"query":"004010017"},{"canonical":"Numbers 10:18","passages":["ונסע דגל מחנה ראובן לצבאתם ועל צבאו אליצור בן שדיאור "],"query":"004010018"},{"canonical":"Numbers 10:19","passages":["ועל צבא מטה בני שמעון שלמיאל בן צורי שדי "],"query":"004010019"},{"canonical":"Numbers 10:20","passages":["ועל צבא מטה בני גד אליסף בן דעואל "],"query":"004010020"},{"canonical":"Numbers 10:21","passages":["ונסעו הקהתים נשאי המקדש והקימו את המשכן עד באם  ס "],"query":"004010021"},{"canonical":"Numbers 10:22","passages":["ונסע דגל מחנה בני אפרים לצבאתם ועל צבאו אלישמע בן עמיהוד "],"query":"004010022"},{"canonical":"Numbers 10:23","passages":["ועל צבא מטה בני מנשה גמליאל בן פדה צור "],"query":"004010023"},{"canonical":"Numbers 10:24","passages":["ועל צבא מטה בני בנימן אבידן בן גדעוני  ס "],"query":"004010024"},{"canonical":"Numbers 10:25","passages":["ונסע דגל מחנה בני דן מאסף לכל המחנת לצבאתם ועל צבאו אחיעזר בן עמישדי "],"query":"004010025"},{"canonical":"Numbers 10:26","passages":["ועל צבא מטה בני אשר פגעיאל בן עכרן "],"query":"004010026"},{"canonical":"Numbers 10:27","passages":["ועל צבא מטה בני נפתלי אחירע בן עינן "],"query":"004010027"},{"canonical":"Numbers 10:28","passages":["אלה מסעי בני ישראל לצבאתם ויסעו  ס "],"query":"004010028"},{"canonical":"Numbers 10:29","passages":["ויאמר משה לחבב בן רעואל המדיני חתן משה נסעים אנחנו אל המקום אשר אמר יהוה אתו אתן לכם לכה אתנו והטבנו לך כי יהוה דבר טוב על ישראל "],"query":"004010029"},{"canonical":"Numbers 10:30","passages":["ויאמר אליו לא אלך כי אם אל ארצי ואל מולדתי אלך "],"query":"004010030"},{"canonical":"Numbers 10:31","passages":["ויאמר אל נא תעזב אתנו כי על כן ידעת חנתנו במדבר והיית לנו לעינים "],"query":"004010031"},{"canonical":"Numbers 10:32","passages":["והיה כי תלך עמנו והיה הטוב ההוא אשר ייטיב יהוה עמנו והטבנו לך "],"query":"004010032"},{"canonical":"Numbers 10:33","passages":["ויסעו מהר יהוה דרך שלשת ימים וארון ברית יהוה נסע לפניהם דרך שלשת ימים לתור להם מנוחה "],"query":"004010033"},{"canonical":"Numbers 10:34","passages":["וענן יהוה עליהם יומם בנסעם מן המחנה  ס "],"query":"004010034"},{"canonical":"Numbers 10:35","passages":["ויהי בנסע הארן ויאמר משה קומה יהוה ויפצו איביך וינסו משנאיך מפניך "],"query":"004010035"},{"canonical":"Numbers 10:36","passages":["ובנחה יאמר שובה יהוה רבבות אלפי ישראל  ס "],"query":"004010036"}]}