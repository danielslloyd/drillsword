{"query":"012020","verses":[{},{"canonical":"2 Kings 20:1","passages":["בימים ההם חלה חזקיהו למות ויבא אליו ישעיהו בן אמוץ הנביא ויאמר אליו כה אמר יהוה צו לביתך כי מת אתה ולא תחיה "],"query":"012020001"},{"canonical":"2 Kings 20:2","passages":["ויסב את פניו אל הקיר ויתפלל אל יהוה לאמר "],"query":"012020002"},{"canonical":"2 Kings 20:3","passages":["אנה יהוה זכר נא את אשר התהלכתי לפניך באמת ובלבב שלם והטוב בעיניך עשיתי ויבך חזקיהו בכי גדול  ס "],"query":"012020003"},{"canonical":"2 Kings 20:4","passages":["ויהי ישעיהו לא יצא חצר התיכנה ודבר יהוה היה אליו לאמר "],"query":"012020004"},{"canonical":"2 Kings 20:5","passages":["שוב ואמרת אל חזקיהו נגיד עמי כה אמר יהוה אלהי דוד אביך שמעתי את תפלתך ראיתי את דמעתך הנני רפא לך ביום השלישי תעלה בית יהוה "],"query":"012020005"},{"canonical":"2 Kings 20:6","passages":["והספתי על ימיך חמש עשרה שנה ומכף מלך אשור אצילך ואת העיר הזאת וגנותי על העיר הזאת למעני ולמען דוד עבדי "],"query":"012020006"},{"canonical":"2 Kings 20:7","passages":["ויאמר ישעיהו קחו דבלת תאנים ויקחו וישימו על השחין ויחי "],"query":"012020007"},{"canonical":"2 Kings 20:8","passages":["ויאמר חזקיהו אל ישעיהו מה אות כי ירפא יהוה לי ועליתי ביום השלישי בית יהוה "],"query":"012020008"},{"canonical":"2 Kings 20:9","passages":["ויאמר ישעיהו זה לך האות מאת יהוה כי יעשה יהוה את הדבר אשר דבר הלך הצל עשר מעלות אם ישוב עשר מעלות "],"query":"012020009"},{"canonical":"2 Kings 20:10","passages":["ויאמר יחזקיהו נקל לצל לנטות עשר מעלות לא כי ישוב הצל אחרנית עשר מעלות "],"query":"012020010"},{"canonical":"2 Kings 20:11","passages":["ויקרא ישעיהו הנביא אל יהוה וישב את הצל במעלות אשר ירדה במעלות אחז אחרנית עשר מעלות פ"],"query":"012020011"},{"canonical":"2 Kings 20:12","passages":["בעת ההיא שלח בראדך בלאדן בן בלאדן מלך בבל ספרים ומנחה אל חזקיהו כי שמע כי חלה חזקיהו "],"query":"012020012"},{"canonical":"2 Kings 20:13","passages":["וישמע עליהם חזקיהו ויראם את כל בית נכתה את הכסף ואת הזהב ואת הבשמים ואת שמן הטוב ואת בית כליו ואת כל אשר נמצא באוצרתיו לא היה דבר אשר לא הראם חזקיהו בביתו ובכל ממשלתו "],"query":"012020013"},{"canonical":"2 Kings 20:14","passages":["ויבא ישעיהו הנביא אל המלך חזקיהו ויאמר אליו מה אמרו האנשים האלה ומאין יבאו אליך ויאמר חזקיהו מארץ רחוקה באו מבבל "],"query":"012020014"},{"canonical":"2 Kings 20:15","passages":["ויאמר מה ראו בביתך ויאמר חזקיהו את כל אשר בביתי ראו לא היה דבר אשר לא הראיתם באצרתי "],"query":"012020015"},{"canonical":"2 Kings 20:16","passages":["ויאמר ישעיהו אל חזקיהו שמע דבר יהוה "],"query":"012020016"},{"canonical":"2 Kings 20:17","passages":["הנה ימים באים ונשא כל אשר בביתך ואשר אצרו אבתיך עד היום הזה בבלה לא יותר דבר אמר יהוה "],"query":"012020017"},{"canonical":"2 Kings 20:18","passages":["ומבניך אשר יצאו ממך אשר תוליד יקחו והיו סריסים בהיכל מלך בבל "],"query":"012020018"},{"canonical":"2 Kings 20:19","passages":["ויאמר חזקיהו אל ישעיהו טוב דבר יהוה אשר דברת ויאמר הלוא אם שלום ואמת יהיה בימי "],"query":"012020019"},{"canonical":"2 Kings 20:20","passages":["ויתר דברי חזקיהו וכל גבורתו ואשר עשה את הברכה ואת התעלה ויבא את המים העירה הלא הם כתובים על ספר דברי הימים למלכי יהודה "],"query":"012020020"},{"canonical":"2 Kings 20:21","passages":["וישכב חזקיהו עם אבתיו וימלך מנשה בנו תחתיו פ"],"query":"012020021"}]}