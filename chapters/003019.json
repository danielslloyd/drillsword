{"query":"003019","verses":[{},{"canonical":"Leviticus 19:1","passages":["וידבר יהוה אל משה לאמר "],"query":"003019001"},{"canonical":"Leviticus 19:2","passages":["דבר אל כל עדת בני ישראל ואמרת אלהם קדשים תהיו כי קדוש אני יהוה אלהיכם "],"query":"003019002"},{"canonical":"Leviticus 19:3","passages":["איש אמו ואביו תיראו ואת שבתתי תשמרו אני יהוה אלהיכם "],"query":"003019003"},{"canonical":"Leviticus 19:4","passages":["אל תפנו אל האלילים ואלהי מסכה לא תעשו לכם אני יהוה אלהיכם "],"query":"003019004"},{"canonical":"Leviticus 19:5","passages":["וכי תזבחו זבח שלמים ליהוה לרצנכם תזבחהו "],"query":"003019005"},{"canonical":"Leviticus 19:6","passages":["ביום זבחכם יאכל וממחרת והנותר עד יום השלישי באש ישרף "],"query":"003019006"},{"canonical":"Leviticus 19:7","passages":["ואם האכל יאכל ביום השלישי פגול הוא לא ירצה "],"query":"003019007"},{"canonical":"Leviticus 19:8","passages":["ואכליו עונו ישא כי את קדש יהוה חלל ונכרתה הנפש ההוא מעמיה "],"query":"003019008"},{"canonical":"Leviticus 19:9","passages":["ובקצרכם את קציר ארצכם לא תכלה פאת שדך לקצר ולקט קצירך לא תלקט "],"query":"003019009"},{"canonical":"Leviticus 19:10","passages":["וכרמך לא תעולל ופרט כרמך לא תלקט לעני ולגר תעזב אתם אני יהוה אלהיכם "],"query":"003019010"},{"canonical":"Leviticus 19:11","passages":["לא תגנבו ולא תכחשו ולא תשקרו איש בעמיתו "],"query":"003019011"},{"canonical":"Leviticus 19:12","passages":["ולא תשבעו בשמי לשקר וחללת את שם אלהיך אני יהוה "],"query":"003019012"},{"canonical":"Leviticus 19:13","passages":["לא תעשק את רעך ולא תגזל לא תלין פעלת שכיר אתך עד בקר "],"query":"003019013"},{"canonical":"Leviticus 19:14","passages":["לא תקלל חרש ולפני עור לא תתן מכשל ויראת מאלהיך אני יהוה "],"query":"003019014"},{"canonical":"Leviticus 19:15","passages":["לא תעשו עול במשפט לא תשא פני דל ולא תהדר פני גדול בצדק תשפט עמיתך "],"query":"003019015"},{"canonical":"Leviticus 19:16","passages":["לא תלך רכיל בעמיך לא תעמד על דם רעך אני יהוה "],"query":"003019016"},{"canonical":"Leviticus 19:17","passages":["לא תשנא את אחיך בלבבך הוכח תוכיח את עמיתך ולא תשא עליו חטא "],"query":"003019017"},{"canonical":"Leviticus 19:18","passages":["לא תקם ולא תטר את בני עמך ואהבת לרעך כמוך אני יהוה "],"query":"003019018"},{"canonical":"Leviticus 19:19","passages":["את חקתי תשמרו בהמתך לא תרביע כלאים שדך לא תזרע כלאים ובגד כלאים ש͏עטנז לא יעלה עליך פ"],"query":"003019019"},{"canonical":"Leviticus 19:20","passages":["ואיש כי ישכב את אשה שכבת זרע והוא שפחה נחרפת לאיש והפדה לא נפדתה או חפשה לא נתן לה בקרת תהיה לא יומתו כי לא חפשה "],"query":"003019020"},{"canonical":"Leviticus 19:21","passages":["והביא את אשמו ליהוה אל פתח אהל מועד איל אשם "],"query":"003019021"},{"canonical":"Leviticus 19:22","passages":["וכפר עליו הכהן באיל האשם לפני יהוה על חטאתו אשר חטא ונסלח לו מחטאתו אשר חטא פ"],"query":"003019022"},{"canonical":"Leviticus 19:23","passages":["וכי תבאו אל הארץ ונטעתם כל עץ מאכל וערלתם ערלתו את פריו שלש שנים יהיה לכם ערלים לא יאכל "],"query":"003019023"},{"canonical":"Leviticus 19:24","passages":["ובשנה הרביעת יהיה כל פריו קדש הלולים ליהוה "],"query":"003019024"},{"canonical":"Leviticus 19:25","passages":["ובשנה החמישת תאכלו את פריו להוסיף לכם תבואתו אני יהוה אלהיכם "],"query":"003019025"},{"canonical":"Leviticus 19:26","passages":["לא תאכלו על הדם לא תנחשו ולא תעוננו "],"query":"003019026"},{"canonical":"Leviticus 19:27","passages":["לא תקפו פאת ראשכם ולא תשחית את פאת זקנך "],"query":"003019027"},{"canonical":"Leviticus 19:28","passages":["ושרט לנפש לא תתנו בבשרכם וכתבת ק͏עקע לא תתנו בכם אני יהוה "],"query":"003019028"},{"canonical":"Leviticus 19:29","passages":["אל תחלל את בתך להזנותה ולא תזנה הארץ ומלאה הארץ זמה "],"query":"003019029"},{"canonical":"Leviticus 19:30","passages":["את שבתתי תשמרו ומקדשי תיראו אני יהוה "],"query":"003019030"},{"canonical":"Leviticus 19:31","passages":["אל תפנו אל האבת ואל הידענים אל תבקשו לטמאה בהם אני יהוה אלהיכם "],"query":"003019031"},{"canonical":"Leviticus 19:32","passages":["מפני שיבה תקום והדרת פני זקן ויראת מאלהיך אני יהוה פ"],"query":"003019032"},{"canonical":"Leviticus 19:33","passages":["וכי יגור אתך גר בארצכם לא תונו אתו "],"query":"003019033"},{"canonical":"Leviticus 19:34","passages":["כאזרח מכם יהיה לכם הגר הגר אתכם ואהבת לו כמוך כי גרים הייתם בארץ מצרים אני יהוה אלהיכם "],"query":"003019034"},{"canonical":"Leviticus 19:35","passages":["לא תעשו עול במשפט במדה במשקל ובמשורה "],"query":"003019035"},{"canonical":"Leviticus 19:36","passages":["מאזני צדק אבני צדק איפת צדק והין צדק יהיה לכם אני יהוה אלהיכם אשר הוצאתי אתכם מארץ מצרים "],"query":"003019036"},{"canonical":"Leviticus 19:37","passages":["ושמרתם את כל חקתי ואת כל משפטי ועשיתם אתם אני יהוה פ"],"query":"003019037"}]}