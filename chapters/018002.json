{"query":"018002","verses":[{},{"canonical":"Job 2:1","passages":["ויהי היום ויבאו בני האלהים להתיצב על יהוה ויבוא גם השטן בתכם להתיצב על יהוה "],"query":"018002001"},{"canonical":"Job 2:2","passages":["ויאמר יהוה אל השטן אי מזה תבא ויען השטן את יהוה ויאמר משט בארץ ומהתהלך בה "],"query":"018002002"},{"canonical":"Job 2:3","passages":["ויאמר יהוה אל השטן השמת לבך אל עבדי איוב כי אין כמהו בארץ איש תם וישר ירא אלהים וסר מרע ועדנו מחזיק בתמתו ותסיתני בו לבלעו חנם "],"query":"018002003"},{"canonical":"Job 2:4","passages":["ויען השטן את יהוה ויאמר עור בעד עור וכל אשר לאיש יתן בעד נפשו "],"query":"018002004"},{"canonical":"Job 2:5","passages":["אולם שלח נא ידך וגע אל עצמו ואל בשרו אם לא אל פניך יברכך "],"query":"018002005"},{"canonical":"Job 2:6","passages":["ויאמר יהוה אל השטן הנו בידך אך את נפשו שמר "],"query":"018002006"},{"canonical":"Job 2:7","passages":["ויצא השטן מאת פני יהוה ויך את איוב בשחין רע מכף רגלו ועד קדקדו "],"query":"018002007"},{"canonical":"Job 2:8","passages":["ויקח לו חרש להתגרד בו והוא ישב בתוך האפר "],"query":"018002008"},{"canonical":"Job 2:9","passages":["ותאמר לו אשתו עדך מחזיק בתמתך ברך אלהים ומת "],"query":"018002009"},{"canonical":"Job 2:10","passages":["ויאמר אליה כדבר אחת הנבלות תדברי גם את הטוב נקבל מאת האלהים ואת הרע לא נקבל בכל זאת לא חטא איוב בשפתיו פ"],"query":"018002010"},{"canonical":"Job 2:11","passages":["וישמעו שלשת רעי איוב את כל הרעה הזאת הבאה עליו ויבאו איש ממקמו אליפז התימני ובלדד השוחי וצופר הנעמתי ויועדו יחדו לבוא לנוד לו ולנחמו "],"query":"018002011"},{"canonical":"Job 2:12","passages":["וישאו את עיניהם מרחוק ולא הכירהו וישאו קולם ויבכו ויקרעו איש מעלו ויזרקו עפר על ראשיהם השמימה "],"query":"018002012"},{"canonical":"Job 2:13","passages":["וישבו אתו לארץ שבעת ימים ושבעת לילות ואין דבר אליו דבר כי ראו כי גדל הכאב מאד "],"query":"018002013"}]}