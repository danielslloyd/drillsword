{"query":"004002","verses":[{},{"canonical":"Numbers 2:1","passages":["וידבר יהוה אל משה ואל אהרן לאמר "],"query":"004002001"},{"canonical":"Numbers 2:2","passages":["איש על דגלו באתת לבית אבתם יחנו בני ישראל מנגד סביב לאהל מועד יחנו "],"query":"004002002"},{"canonical":"Numbers 2:3","passages":["והחנים קדמה מזרחה דגל מחנה יהודה לצבאתם ונשיא לבני יהודה נחשון בן עמינדב "],"query":"004002003"},{"canonical":"Numbers 2:4","passages":["וצבאו ופקדיהם ארבעה ושבעים אלף ושש מאות "],"query":"004002004"},{"canonical":"Numbers 2:5","passages":["והחנים עליו מטה יששכר ונשיא לבני יששכר נתנאל בן צוער "],"query":"004002005"},{"canonical":"Numbers 2:6","passages":["וצבאו ופקדיו ארבעה וחמשים אלף וארבע מאות  ס "],"query":"004002006"},{"canonical":"Numbers 2:7","passages":["מטה זבולן ונשיא לבני זבולן אליאב בן חלן "],"query":"004002007"},{"canonical":"Numbers 2:8","passages":["וצבאו ופקדיו שבעה וחמשים אלף וארבע מאות "],"query":"004002008"},{"canonical":"Numbers 2:9","passages":["כל הפקדים למחנה יהודה מאת אלף ושמנים אלף וששת אלפים וארבע מאות לצבאתם ראשנה יסעו  ס "],"query":"004002009"},{"canonical":"Numbers 2:10","passages":["דגל מחנה ראובן תימנה לצבאתם ונשיא לבני ראובן אליצור בן שדיאור "],"query":"004002010"},{"canonical":"Numbers 2:11","passages":["וצבאו ופקדיו ששה וארבעים אלף וחמש מאות "],"query":"004002011"},{"canonical":"Numbers 2:12","passages":["והחונם עליו מטה שמעון ונשיא לבני שמעון שלמיאל בן צורי שדי "],"query":"004002012"},{"canonical":"Numbers 2:13","passages":["וצבאו ופקדיהם תשעה וחמשים אלף ושלש מאות "],"query":"004002013"},{"canonical":"Numbers 2:14","passages":["ומטה גד ונשיא לבני גד אליסף בן רעואל "],"query":"004002014"},{"canonical":"Numbers 2:15","passages":["וצבאו ופקדיהם חמשה וארבעים אלף ושש מאות וחמשים "],"query":"004002015"},{"canonical":"Numbers 2:16","passages":["כל הפקדים למחנה ראובן מאת אלף ואחד וחמשים אלף וארבע מאות וחמשים לצבאתם ושנים יסעו  ס "],"query":"004002016"},{"canonical":"Numbers 2:17","passages":["ונסע אהל מועד מחנה הלוים בתוך המחנת כאשר יחנו כן יסעו איש על ידו לדגליהם  ס "],"query":"004002017"},{"canonical":"Numbers 2:18","passages":["דגל מחנה אפרים לצבאתם ימה ונשיא לבני אפרים אלישמע בן עמיהוד "],"query":"004002018"},{"canonical":"Numbers 2:19","passages":["וצבאו ופקדיהם ארבעים אלף וחמש מאות "],"query":"004002019"},{"canonical":"Numbers 2:20","passages":["ועליו מטה מנשה ונשיא לבני מנשה גמליאל בן פדהצור "],"query":"004002020"},{"canonical":"Numbers 2:21","passages":["וצבאו ופקדיהם שנים ושלשים אלף ומאתים "],"query":"004002021"},{"canonical":"Numbers 2:22","passages":["ומטה בנימן ונשיא לבני בנימן אבידן בן גדעני "],"query":"004002022"},{"canonical":"Numbers 2:23","passages":["וצבאו ופקדיהם חמשה ושלשים אלף וארבע מאות "],"query":"004002023"},{"canonical":"Numbers 2:24","passages":["כל הפקדים למחנה אפרים מאת אלף ושמנת אלפים ומאה לצבאתם ושלשים יסעו  ס "],"query":"004002024"},{"canonical":"Numbers 2:25","passages":["דגל מחנה דן צפנה לצבאתם ונשיא לבני דן אחיעזר בן עמישדי "],"query":"004002025"},{"canonical":"Numbers 2:26","passages":["וצבאו ופקדיהם שנים וששים אלף ושבע מאות "],"query":"004002026"},{"canonical":"Numbers 2:27","passages":["והחנים עליו מטה אשר ונשיא לבני אשר פגעיאל בן עכרן "],"query":"004002027"},{"canonical":"Numbers 2:28","passages":["וצבאו ופקדיהם אחד וארבעים אלף וחמש מאות "],"query":"004002028"},{"canonical":"Numbers 2:29","passages":["ומטה נפתלי ונשיא לבני נפתלי אחירע בן עינן "],"query":"004002029"},{"canonical":"Numbers 2:30","passages":["וצבאו ופקדיהם שלשה וחמשים אלף וארבע מאות "],"query":"004002030"},{"canonical":"Numbers 2:31","passages":["כל הפקדים למחנה דן מאת אלף ושבעה וחמשים אלף ושש מאות לאחרנה יסעו לדגליהם פ"],"query":"004002031"},{"canonical":"Numbers 2:32","passages":["אלה פקודי בני ישראל לבית אבתם כל פקודי המחנת לצבאתם שש מאות אלף ושלשת אלפים וחמש מאות וחמשים "],"query":"004002032"},{"canonical":"Numbers 2:33","passages":["והלוים לא התפקדו בתוך בני ישראל כאשר צוה יהוה את משה "],"query":"004002033"},{"canonical":"Numbers 2:34","passages":["ו͏יעשו בני ישראל ככל אשר צוה יהוה את משה כן חנו לדגליהם וכן נסעו איש למשפחתיו על בית אבתיו "],"query":"004002034"}]}