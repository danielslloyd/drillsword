{"query":"019003","verses":[{},{"canonical":"Psalm 3:1","passages":["מזמור לדוד בברחו מפני אבשלום בנו "],"query":"019003001"},{"canonical":"Psalm 3:2","passages":["יהוה מה רבו צרי רבים קמים עלי "],"query":"019003002"},{"canonical":"Psalm 3:3","passages":["רבים אמרים לנפשי אין ישועתה לו באלהים סלה "],"query":"019003003"},{"canonical":"Psalm 3:4","passages":["ואתה יהוה מגן בעדי כבודי ומרים ראשי "],"query":"019003004"},{"canonical":"Psalm 3:5","passages":["קולי אל יהוה אקרא ויענני מהר קדשו סלה "],"query":"019003005"},{"canonical":"Psalm 3:6","passages":["אני שכבתי ואישנה הקיצותי כי יהוה יסמכני "],"query":"019003006"},{"canonical":"Psalm 3:7","passages":["לא אירא מרבבות עם אשר סביב שתו עלי "],"query":"019003007"},{"canonical":"Psalm 3:8","passages":["קומה יהוה הושיעני אלהי כי הכית את כל איבי לחי שני רשעים שברת "],"query":"019003008"},{"canonical":"Psalm 3:9","passages":["ליהוה הישועה על עמך ברכתך סלה "],"query":"019003009"}]}