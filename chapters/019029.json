{"query":"019029","verses":[{},{"canonical":"Psalm 29:1","passages":["מזמור לדוד הבו ל͏יהוה בני אלים הבו ליהוה כבוד ועז "],"query":"019029001"},{"canonical":"Psalm 29:2","passages":["הבו ליהוה כבוד שמו השתחוו ליהוה בהדרת קדש "],"query":"019029002"},{"canonical":"Psalm 29:3","passages":["קול יהוה על המים אל הכבוד הרעים יהוה על מים רבים "],"query":"019029003"},{"canonical":"Psalm 29:4","passages":["קול יהוה בכח קול יהוה בהדר "],"query":"019029004"},{"canonical":"Psalm 29:5","passages":["קול יהוה שבר ארזים וישבר יהוה את ארזי הלבנון "],"query":"019029005"},{"canonical":"Psalm 29:6","passages":["וירקידם כמו עגל לבנון ושרין כמו בן ראמים "],"query":"019029006"},{"canonical":"Psalm 29:7","passages":["קול יהוה חצב להבות אש "],"query":"019029007"},{"canonical":"Psalm 29:8","passages":["קול יהוה יחיל מדבר יחיל יהוה מדבר קדש "],"query":"019029008"},{"canonical":"Psalm 29:9","passages":["קול יהוה יחולל אילות ויחשף יערות ובהיכלו כלו אמר כבוד "],"query":"019029009"},{"canonical":"Psalm 29:10","passages":["יהוה למבול ישב וישב יהוה מלך לעולם "],"query":"019029010"},{"canonical":"Psalm 29:11","passages":["יהוה עז לעמו יתן יהוה יברך את עמו בשלום "],"query":"019029011"}]}