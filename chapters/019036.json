{"query":"019036","verses":[{},{"canonical":"Psalm 36:1","passages":["למנצח לעבד יהוה לדוד "],"query":"019036001"},{"canonical":"Psalm 36:2","passages":["נאם פשע לרשע בקרב לבי אין פחד אלהים לנגד עיניו "],"query":"019036002"},{"canonical":"Psalm 36:3","passages":["כי החליק אליו בעיניו למצא עונו לשנא "],"query":"019036003"},{"canonical":"Psalm 36:4","passages":["דברי פיו און ומרמה חדל להשכיל להיטיב "],"query":"019036004"},{"canonical":"Psalm 36:5","passages":["און יחשב על משכבו יתיצב על דרך לא טוב רע לא ימאס "],"query":"019036005"},{"canonical":"Psalm 36:6","passages":["יהוה בהשמים חסדך אמונתך עד שחקים "],"query":"019036006"},{"canonical":"Psalm 36:7","passages":["צדקתך כהררי אל משפטך תהום רבה אדם ובהמה תושיע יהוה "],"query":"019036007"},{"canonical":"Psalm 36:8","passages":["מה יקר חסדך אלהים ובני אדם בצל כנפיך יחסיון "],"query":"019036008"},{"canonical":"Psalm 36:9","passages":["ירוין מדשן ביתך ונחל עדניך תשקם "],"query":"019036009"},{"canonical":"Psalm 36:10","passages":["כי עמך מקור חיים באורך נראה אור "],"query":"019036010"},{"canonical":"Psalm 36:11","passages":["משך חסדך לידעיך וצדקתך לישרי לב "],"query":"019036011"},{"canonical":"Psalm 36:12","passages":["אל תבואני רגל גאוה ויד רשעים אל תנדני "],"query":"019036012"},{"canonical":"Psalm 36:13","passages":["שם נפלו פעלי און דחו ולא יכלו קום "],"query":"019036013"}]}