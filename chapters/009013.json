{"query":"009013","verses":[{},{"canonical":"1 Samuel 13:1","passages":["בן שנה שאול במלכו ושתי שנים מלך על ישראל "],"query":"009013001"},{"canonical":"1 Samuel 13:2","passages":["ויבחר לו שאול שלשת אלפים מישראל ויהיו עם שאול אלפים במכמש ובהר בית אל ואלף היו עם יונתן בגבעת בנימין ויתר העם שלח איש לאהליו "],"query":"009013002"},{"canonical":"1 Samuel 13:3","passages":["ויך יונתן את נציב פלשתים אשר בגבע וישמעו פלשתים ושאול תקע בשופר בכל הארץ לאמר ישמעו העברים "],"query":"009013003"},{"canonical":"1 Samuel 13:4","passages":["וכל ישראל שמעו לאמר הכה שאול את נציב פלשתים וגם נבאש ישראל בפלשתים ויצעקו העם אחרי שאול הגלגל "],"query":"009013004"},{"canonical":"1 Samuel 13:5","passages":["ופלשתים נאספו להלחם עם ישראל שלשים אלף רכב וששת אלפים פרשים ועם כחול אשר על שפת הים לרב ויעלו ויחנו במכמש קדמת בית און "],"query":"009013005"},{"canonical":"1 Samuel 13:6","passages":["ואיש ישראל ראו כי צר לו כי נגש העם ויתחבאו העם במערות ובחוחים ובסלעים ובצרחים ובברות "],"query":"009013006"},{"canonical":"1 Samuel 13:7","passages":["ועברים עברו את הירדן ארץ גד וגלעד ושאול עודנו בגלגל וכל העם חרדו אחריו "],"query":"009013007"},{"canonical":"1 Samuel 13:8","passages":["ויוחל שבעת ימים למועד אשר שמואל ולא בא שמואל הגלגל ויפץ העם מעליו "],"query":"009013008"},{"canonical":"1 Samuel 13:9","passages":["ויאמר שאול הגשו אלי העלה והשלמים ויעל העלה "],"query":"009013009"},{"canonical":"1 Samuel 13:10","passages":["ויהי ככלתו להעלות העלה והנה שמואל בא ויצא שאול לקראתו לברכו "],"query":"009013010"},{"canonical":"1 Samuel 13:11","passages":["ויאמר שמואל מה עשית ויאמר שאול כי ראיתי כי נפץ העם מעלי ואתה לא באת למועד הימים ופלשתים נאספים מכמש "],"query":"009013011"},{"canonical":"1 Samuel 13:12","passages":["ואמר עתה ירדו פלשתים אלי הגלגל ופני יהוה לא חליתי ואתאפק ואעלה העלה  ס "],"query":"009013012"},{"canonical":"1 Samuel 13:13","passages":["ויאמר שמואל אל שאול נסכלת לא שמרת את מצות יהוה אלהיך אשר צוך כי עתה הכין יהוה את ממלכתך אל ישראל עד עולם "],"query":"009013013"},{"canonical":"1 Samuel 13:14","passages":["ועתה ממלכתך לא תקום בקש יהוה לו איש כלבבו ויצוהו יהוה לנגיד על עמו כי לא שמרת את אשר צוך יהוה פ"],"query":"009013014"},{"canonical":"1 Samuel 13:15","passages":["ויקם שמואל ויעל מן הגלגל גבעת בנימן ויפקד שאול את העם הנמצאים עמו כשש מאות איש "],"query":"009013015"},{"canonical":"1 Samuel 13:16","passages":["ושאול ויונתן בנו והעם הנמצא עמם ישבים בגבע בנימן ופלשתים חנו במכמש "],"query":"009013016"},{"canonical":"1 Samuel 13:17","passages":["ויצא המשחית ממחנה פלשתים שלשה ראשים הראש אחד יפנה אל דרך עפרה אל ארץ שועל "],"query":"009013017"},{"canonical":"1 Samuel 13:18","passages":["והראש אחד יפנה דרך בית חרון והראש אחד יפנה דרך הגבול הנשקף על גי הצבעים המדברה  ס "],"query":"009013018"},{"canonical":"1 Samuel 13:19","passages":["וחרש לא ימצא בכל ארץ ישראל כי אמרו פלשתים פן יעשו העברים חרב או חנית "],"query":"009013019"},{"canonical":"1 Samuel 13:20","passages":["וירדו כל ישראל הפלשתים ללטוש איש את מחרשתו ואת אתו ואת קרדמו ואת מחרשתו "],"query":"009013020"},{"canonical":"1 Samuel 13:21","passages":["והיתה הפצירה פים למחרשת ולאתים ולשלש קלשון ולהקרדמים ולהציב הדרבן "],"query":"009013021"},{"canonical":"1 Samuel 13:22","passages":["והיה ביום מלחמת ולא נמצא חרב וחנית ביד כל העם אשר את שאול ואת יונתן ותמצא לשאול וליונתן בנו "],"query":"009013022"},{"canonical":"1 Samuel 13:23","passages":["ויצא מצב פלשתים אל מעבר מכמש  ס "],"query":"009013023"}]}