{"query":"019107","verses":[{},{"canonical":"Psalm 107:1","passages":["הדו ליהוה כי טוב כי לעולם חסדו "],"query":"019107001"},{"canonical":"Psalm 107:2","passages":["יאמרו גאולי יהוה אשר גאלם מיד צר "],"query":"019107002"},{"canonical":"Psalm 107:3","passages":["ומארצות קבצם ממזרח וממערב מצפון ומים "],"query":"019107003"},{"canonical":"Psalm 107:4","passages":["תעו במדבר בישימון דרך עיר מושב לא מצאו "],"query":"019107004"},{"canonical":"Psalm 107:5","passages":["רעבים גם צמאים נפשם בהם תתעטף "],"query":"019107005"},{"canonical":"Psalm 107:6","passages":["ויצעקו אל יהוה בצר להם ממצוקותיהם יצילם "],"query":"019107006"},{"canonical":"Psalm 107:7","passages":["וי͏דריכם בדרך ישרה ללכת אל עיר מושב "],"query":"019107007"},{"canonical":"Psalm 107:8","passages":["יודו ליהוה חסדו ונפלאותיו לבני אדם "],"query":"019107008"},{"canonical":"Psalm 107:9","passages":["כי השביע נפש שקקה ונפש רעבה מלא טוב "],"query":"019107009"},{"canonical":"Psalm 107:10","passages":["ישבי חשך וצלמות אסירי עני וברזל "],"query":"019107010"},{"canonical":"Psalm 107:11","passages":["כי המרו אמרי אל ועצת עליון נאצו "],"query":"019107011"},{"canonical":"Psalm 107:12","passages":["ויכנע בעמל לבם כשלו ואין עזר "],"query":"019107012"},{"canonical":"Psalm 107:13","passages":["ויזעקו אל יהוה בצר להם ממצקותיהם יושיעם "],"query":"019107013"},{"canonical":"Psalm 107:14","passages":["יוציאם מחשך וצלמות ומוסרותיהם ינתק "],"query":"019107014"},{"canonical":"Psalm 107:15","passages":["יודו ליהוה חסדו ונפלאותיו לבני אדם "],"query":"019107015"},{"canonical":"Psalm 107:16","passages":["כי שבר דלתות נחשת ובריחי ברזל גדע "],"query":"019107016"},{"canonical":"Psalm 107:17","passages":["אולים מדרך פשעם ומעונתיהם יתענו "],"query":"019107017"},{"canonical":"Psalm 107:18","passages":["כל אכל תתעב נפשם ויגיעו עד שערי מות "],"query":"019107018"},{"canonical":"Psalm 107:19","passages":["ויזעקו אל יהוה בצר להם ממצקותיהם יושיעם "],"query":"019107019"},{"canonical":"Psalm 107:20","passages":["ישלח דברו וירפאם וימלט משחיתותם ׆"],"query":"019107020"},{"canonical":"Psalm 107:21","passages":["יודו ליהוה חסדו ונפלאותיו לבני אדם ׆"],"query":"019107021"},{"canonical":"Psalm 107:22","passages":["ויזבחו זבחי תודה ויספרו מעשיו ברנה ׆"],"query":"019107022"},{"canonical":"Psalm 107:23","passages":["יורדי הים באניות עשי מלאכה במים רבים ׆"],"query":"019107023"},{"canonical":"Psalm 107:24","passages":["המה ראו מעשי יהוה ונפלאותיו במצולה ׆"],"query":"019107024"},{"canonical":"Psalm 107:25","passages":["ויאמר ויעמד רוח סערה ותרומם גליו ׆"],"query":"019107025"},{"canonical":"Psalm 107:26","passages":["יעלו שמים ירדו תהומות נפשם ברעה תתמוגג "],"query":"019107026"},{"canonical":"Psalm 107:27","passages":["יחוגו וינועו כשכור וכל חכמתם תתבלע "],"query":"019107027"},{"canonical":"Psalm 107:28","passages":["ויצעקו אל יהוה בצר להם וממצוקתיהם יוציאם "],"query":"019107028"},{"canonical":"Psalm 107:29","passages":["יקם סערה לדממה ויחשו גליהם "],"query":"019107029"},{"canonical":"Psalm 107:30","passages":["וישמחו כי ישתקו וינחם אל מחוז חפצם "],"query":"019107030"},{"canonical":"Psalm 107:31","passages":["יודו ליהוה חסדו ונפלאותיו לבני אדם "],"query":"019107031"},{"canonical":"Psalm 107:32","passages":["וירממוהו בקהל עם ובמושב זקנים יהללוהו "],"query":"019107032"},{"canonical":"Psalm 107:33","passages":["ישם נהרות למדבר ומצאי מים לצמאון "],"query":"019107033"},{"canonical":"Psalm 107:34","passages":["ארץ פרי למלחה מרעת ישבי בה "],"query":"019107034"},{"canonical":"Psalm 107:35","passages":["ישם מדבר לאגם מים וארץ ציה למצאי מים "],"query":"019107035"},{"canonical":"Psalm 107:36","passages":["ויושב שם רעבים ויכוננו עיר מושב "],"query":"019107036"},{"canonical":"Psalm 107:37","passages":["ויזרעו שדות ויטעו כרמים ויעשו פרי תבואה "],"query":"019107037"},{"canonical":"Psalm 107:38","passages":["ויברכם וירבו מאד ובהמתם לא ימעיט "],"query":"019107038"},{"canonical":"Psalm 107:39","passages":["וימעטו וישחו מעצר רעה ויגון ׆"],"query":"019107039"},{"canonical":"Psalm 107:40","passages":["שפך בוז על נדיבים ויתעם בתהו לא דרך "],"query":"019107040"},{"canonical":"Psalm 107:41","passages":["וישגב אביון מעוני וישם כצאן משפחות "],"query":"019107041"},{"canonical":"Psalm 107:42","passages":["יראו ישרים וישמחו וכל עולה קפצה פיה "],"query":"019107042"},{"canonical":"Psalm 107:43","passages":["מי חכם וישמר אלה ויתבוננו חסדי יהוה "],"query":"019107043"}]}