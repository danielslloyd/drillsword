{"query":"026028","verses":[{},{"canonical":"Ezekiel 28:1","passages":["ויהי דבר יהוה אלי לאמר "],"query":"026028001"},{"canonical":"Ezekiel 28:2","passages":["בן אדם אמר לנגיד צר כה אמר אדני יהוה יען גבה לבך ותאמר אל אני מושב אלהים ישבתי בלב ימים ואתה אדם ולא אל ותתן לבך כלב אלהים "],"query":"026028002"},{"canonical":"Ezekiel 28:3","passages":["הנה חכם אתה מדניאל כל סתום לא עממוך "],"query":"026028003"},{"canonical":"Ezekiel 28:4","passages":["בחכמתך ובתבונתך עשית לך חיל ותעש זהב וכסף באוצרותיך "],"query":"026028004"},{"canonical":"Ezekiel 28:5","passages":["ברב חכמתך ברכלתך הרבית חילך ויגבה לבבך בחילך  ס "],"query":"026028005"},{"canonical":"Ezekiel 28:6","passages":["לכן כה אמר אדני יהוה יען תתך את לבבך כלב אלהים "],"query":"026028006"},{"canonical":"Ezekiel 28:7","passages":["לכן הנני מביא עליך זרים עריצי גוים והריקו חרבותם על יפי חכמתך וחללו יפעתך "],"query":"026028007"},{"canonical":"Ezekiel 28:8","passages":["לשחת יורדוך ומתה ממותי חלל בלב ימים "],"query":"026028008"},{"canonical":"Ezekiel 28:9","passages":["האמר תאמר אלהים אני לפני הרגך ואתה אדם ולא אל ביד מחלליך "],"query":"026028009"},{"canonical":"Ezekiel 28:10","passages":["מותי ערלים תמות ביד זרים כי אני דברתי נאם אדני יהוה  ס "],"query":"026028010"},{"canonical":"Ezekiel 28:11","passages":["ויהי דבר יהוה אלי לאמר "],"query":"026028011"},{"canonical":"Ezekiel 28:12","passages":["בן אדם שא קינה על מלך צור ואמרת לו כה אמר אדני יהוה אתה חותם תכנית מלא חכמה וכליל יפי "],"query":"026028012"},{"canonical":"Ezekiel 28:13","passages":["בעדן גן אלהים היית כל אבן יקרה מסכתך אדם פטדה ויהלם תרשיש שהם וישפה ספיר נפך וברקת וזהב מלאכת תפיך ונקביך בך ביום הבראך כוננו "],"query":"026028013"},{"canonical":"Ezekiel 28:14","passages":["את כרוב ממשח הסוכך ונתתיך בהר קדש אלהים היית בתוך אבני אש התהלכת "],"query":"026028014"},{"canonical":"Ezekiel 28:15","passages":["תמים אתה בדרכיך מיום הבראך עד נמצא עולתה בך "],"query":"026028015"},{"canonical":"Ezekiel 28:16","passages":["ברב רכלתך מלו תוכך חמס ותחטא ואחללך מהר אלהים ואבדך כרוב הסכך מתוך אבני אש "],"query":"026028016"},{"canonical":"Ezekiel 28:17","passages":["גבה לבך ביפיך שחת חכמתך על יפעתך על ארץ השלכתיך לפני מלכים נתתיך לראוה בך "],"query":"026028017"},{"canonical":"Ezekiel 28:18","passages":["מרב עוניך בעול רכלתך חללת מקדשיך ואוצא אש מתוכך היא אכלתך ואתנך לאפר על הארץ לעיני כל ראיך "],"query":"026028018"},{"canonical":"Ezekiel 28:19","passages":["כל יודעיך בעמים שממו עליך בלהות היית ואינך עד עולם פ"],"query":"026028019"},{"canonical":"Ezekiel 28:20","passages":["ויהי דבר יהוה אלי לאמר "],"query":"026028020"},{"canonical":"Ezekiel 28:21","passages":["בן אדם שים פניך אל צידון והנבא עליה "],"query":"026028021"},{"canonical":"Ezekiel 28:22","passages":["ואמרת כה אמר אדני יהוה הנני עליך צידון ונכבדתי בתוכך וידעו כי אני יהוה בעשותי בה שפטים ונקדשתי בה "],"query":"026028022"},{"canonical":"Ezekiel 28:23","passages":["ושלחתי בה דבר ודם בחוצותיה ונפלל חלל בתוכה בחרב עליה מסביב וידעו כי אני יהוה "],"query":"026028023"},{"canonical":"Ezekiel 28:24","passages":["ולא יהיה עוד לבית ישראל סלון ממאיר וקוץ מכאב מכל סביבתם השאטים אותם וידעו כי אני אדני יהוה  ס "],"query":"026028024"},{"canonical":"Ezekiel 28:25","passages":["כה אמר אדני יהוה בקבצי את בית ישראל מן העמים אשר נפצו בם ונקדשתי בם לעיני הגוים וישבו על אדמתם אשר נתתי לעבדי ליעקב "],"query":"026028025"},{"canonical":"Ezekiel 28:26","passages":["וישבו עליה לבטח ובנו בתים ונטעו כרמים וישבו לבטח בעשותי שפטים בכל השאטים אתם מסביבותם וידעו כי אני יהוה אלהיהם  ס "],"query":"026028026"}]}