{"query":"019076","verses":[{},{"canonical":"Psalm 76:1","passages":["למנצח בנגינת מזמור לאסף שיר "],"query":"019076001"},{"canonical":"Psalm 76:2","passages":["נודע ביהודה אלהים בישראל גדול שמו "],"query":"019076002"},{"canonical":"Psalm 76:3","passages":["ויהי בשלם סכו ומעונתו בציון "],"query":"019076003"},{"canonical":"Psalm 76:4","passages":["שמה שבר רשפי קשת מגן וחרב ומלחמה סלה "],"query":"019076004"},{"canonical":"Psalm 76:5","passages":["נאור אתה אדיר מהררי טרף "],"query":"019076005"},{"canonical":"Psalm 76:6","passages":["אשתוללו אבירי לב נמו שנתם ולא מצאו כל אנשי חיל ידיהם "],"query":"019076006"},{"canonical":"Psalm 76:7","passages":["מגערתך אלהי יעקב נרדם ורכב וסוס "],"query":"019076007"},{"canonical":"Psalm 76:8","passages":["אתה נורא אתה ומי יעמד לפניך מאז אפך "],"query":"019076008"},{"canonical":"Psalm 76:9","passages":["משמים השמעת דין ארץ יראה ושקטה "],"query":"019076009"},{"canonical":"Psalm 76:10","passages":["בקום למשפט אלהים להושיע כל ענוי ארץ סלה "],"query":"019076010"},{"canonical":"Psalm 76:11","passages":["כי חמת אדם תודך שארית חמת תחגר "],"query":"019076011"},{"canonical":"Psalm 76:12","passages":["נדרו ושלמו ליהוה אלהיכם כל סביביו יובילו שי למורא "],"query":"019076012"},{"canonical":"Psalm 76:13","passages":["יבצר רוח נגידים נורא למלכי ארץ "],"query":"019076013"}]}