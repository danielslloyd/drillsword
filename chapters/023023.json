{"query":"023023","verses":[{},{"canonical":"Isaiah 23:1","passages":["משא צר הילילו אניות תרשיש כי שדד מבית מבוא מארץ כתים נגלה למו "],"query":"023023001"},{"canonical":"Isaiah 23:2","passages":["דמו ישבי אי סחר צידון עבר ים מלאוך "],"query":"023023002"},{"canonical":"Isaiah 23:3","passages":["ובמים רבים זרע שחר קציר יאור תבואתה ותהי סחר גוים "],"query":"023023003"},{"canonical":"Isaiah 23:4","passages":["בושי צידון כי אמר ים מעוז הים לאמר לא חלתי ולא ילדתי ולא גדלתי בחורים רוממתי בתולות "],"query":"023023004"},{"canonical":"Isaiah 23:5","passages":["כאשר שמע למצרים יחילו כשמע צר "],"query":"023023005"},{"canonical":"Isaiah 23:6","passages":["עברו תרשישה הילילו ישבי אי "],"query":"023023006"},{"canonical":"Isaiah 23:7","passages":["הזאת לכם עליזה מימי קדם קדמתה יבלוה רגליה מרחוק לגור "],"query":"023023007"},{"canonical":"Isaiah 23:8","passages":["מי יעץ זאת על צר המעטירה אשר סחריה שרים כנעניה נכבדי ארץ "],"query":"023023008"},{"canonical":"Isaiah 23:9","passages":["יהוה צבאות יעצה לחלל גאון כל צבי להקל כל נכבדי ארץ "],"query":"023023009"},{"canonical":"Isaiah 23:10","passages":["עברי ארצך כיאר בת תרשיש אין מזח עוד "],"query":"023023010"},{"canonical":"Isaiah 23:11","passages":["ידו נטה על הים הרגיז ממלכות יהוה צוה אל כנען לשמד מעזניה "],"query":"023023011"},{"canonical":"Isaiah 23:12","passages":["ויאמר לא תוסיפי עוד לעלוז המעשקה בתולת בת צידון כתים קומי עברי גם שם לא ינוח לך "],"query":"023023012"},{"canonical":"Isaiah 23:13","passages":["הן ארץ כשדים זה העם לא היה אשור יסדה לציים הקימו בחוניו עררו ארמנותיה שמה למפלה "],"query":"023023013"},{"canonical":"Isaiah 23:14","passages":["הילילו אניות תרשיש כי שדד מעזכן  ס "],"query":"023023014"},{"canonical":"Isaiah 23:15","passages":["והיה ביום ההוא ונשכחת צר שבעים שנה כימי מלך אחד מקץ שבעים שנה יהיה לצר כשירת הזונה "],"query":"023023015"},{"canonical":"Isaiah 23:16","passages":["קחי כנור סבי עיר זונה נשכחה היטיבי נגן הרבי שיר למען תזכרי "],"query":"023023016"},{"canonical":"Isaiah 23:17","passages":["והיה מקץ שבעים שנה יפקד יהוה את צר ושבה לאתננה וזנתה את כל ממלכות הארץ על פני האדמה "],"query":"023023017"},{"canonical":"Isaiah 23:18","passages":["והיה סחרה ואתננה קדש ליהוה לא יאצר ולא יחסן כי לישבים לפני יהוה יהיה סחרה לאכל לשבעה ולמכסה עתיק פ"],"query":"023023018"}]}