{"query":"003007","verses":[{},{"canonical":"Leviticus 7:1","passages":["וזאת תורת האשם קדש ק͏דשים הוא "],"query":"003007001"},{"canonical":"Leviticus 7:2","passages":["במקום אשר ישחטו את העלה ישחטו את האשם ואת דמו יזרק על המזבח סביב "],"query":"003007002"},{"canonical":"Leviticus 7:3","passages":["ואת כל חלבו יקריב ממנו את האליה ואת החלב המכסה את הקרב "],"query":"003007003"},{"canonical":"Leviticus 7:4","passages":["ואת שתי הכלית ואת החלב אשר עליהן אשר על הכסלים ואת היתרת על הכבד על הכלית יסירנה "],"query":"003007004"},{"canonical":"Leviticus 7:5","passages":["והקטיר אתם הכהן המזבחה אשה ליהוה אשם הוא "],"query":"003007005"},{"canonical":"Leviticus 7:6","passages":["כל זכר בכהנים יאכלנו במקום קדוש יאכל קדש קדשים הוא "],"query":"003007006"},{"canonical":"Leviticus 7:7","passages":["כחטאת כאשם תורה אחת להם הכהן אשר יכפר בו לו יהיה "],"query":"003007007"},{"canonical":"Leviticus 7:8","passages":["והכהן המקריב את עלת איש עור העלה אשר הקריב לכהן לו יהיה "],"query":"003007008"},{"canonical":"Leviticus 7:9","passages":["וכל מנחה אשר תאפה בתנור וכל נעשה במרחשת ועל מחבת לכהן המקריב אתה לו תהיה "],"query":"003007009"},{"canonical":"Leviticus 7:10","passages":["וכל מנחה בלולה בשמן וחרבה לכל בני אהרן תהיה איש כאחיו פ"],"query":"003007010"},{"canonical":"Leviticus 7:11","passages":["וזאת תורת זבח השלמים אשר יקריב ליהוה "],"query":"003007011"},{"canonical":"Leviticus 7:12","passages":["אם על תודה יקריבנו והקריב על זבח התודה חלות מצות בלולת בשמן ורקיקי מצות משחים בשמן וסלת מרבכת חלת בלולת בשמן "],"query":"003007012"},{"canonical":"Leviticus 7:13","passages":["על חלת לחם חמץ יקריב קרבנו על זבח תודת שלמיו "],"query":"003007013"},{"canonical":"Leviticus 7:14","passages":["והקריב ממנו אחד מכל קרבן תרומה ליהוה לכהן הזרק את דם השלמים לו יהיה "],"query":"003007014"},{"canonical":"Leviticus 7:15","passages":["ובשר זבח תודת שלמיו ביום קרבנו יאכל לא יניח ממנו עד בקר "],"query":"003007015"},{"canonical":"Leviticus 7:16","passages":["ואם נדר או נדבה זבח קרבנו ביום הקריבו את זבחו יאכל וממחרת והנותר ממנו יאכל "],"query":"003007016"},{"canonical":"Leviticus 7:17","passages":["והנותר מבשר הזבח ביום השלישי באש ישרף "],"query":"003007017"},{"canonical":"Leviticus 7:18","passages":["ואם האכל יאכל מבשר זבח שלמיו ביום השלישי לא ירצה המקריב אתו לא יחשב לו פגול יהיה והנפש האכלת ממנו עונה תשא "],"query":"003007018"},{"canonical":"Leviticus 7:19","passages":["והבשר אשר יגע בכל טמא לא יאכל באש ישרף והבשר כל טהור יאכל בשר "],"query":"003007019"},{"canonical":"Leviticus 7:20","passages":["והנפש אשר תאכל בשר מזבח השלמים אשר ליהוה וטמאתו עליו ונכרתה הנפש ההוא מעמיה "],"query":"003007020"},{"canonical":"Leviticus 7:21","passages":["ונפש כי תגע בכל טמא בטמאת אדם או בבהמה טמאה או בכל שקץ טמא ואכל מבשר זבח השלמים אשר ליהוה ונכרתה הנפש ההוא מעמיה פ"],"query":"003007021"},{"canonical":"Leviticus 7:22","passages":["וידבר יהוה אל משה לאמר "],"query":"003007022"},{"canonical":"Leviticus 7:23","passages":["דבר אל בני ישראל לאמר כל חלב שור וכשב ועז לא תאכלו "],"query":"003007023"},{"canonical":"Leviticus 7:24","passages":["וחלב נבלה וחלב טרפה יעשה לכל מלאכה ואכל לא תאכלהו "],"query":"003007024"},{"canonical":"Leviticus 7:25","passages":["כי כל אכל חלב מן הבהמה אשר יקריב ממנה אשה ליהוה ונכרתה הנפש האכלת מעמיה "],"query":"003007025"},{"canonical":"Leviticus 7:26","passages":["וכל דם לא תאכלו בכל מושבתיכם לעוף ולבהמה "],"query":"003007026"},{"canonical":"Leviticus 7:27","passages":["כל נפש אשר תאכל כל דם ונכרתה הנפש ההוא מעמיה פ"],"query":"003007027"},{"canonical":"Leviticus 7:28","passages":["וידבר יהוה אל משה לאמר "],"query":"003007028"},{"canonical":"Leviticus 7:29","passages":["דבר אל בני ישראל לאמר המקריב את זבח שלמיו ליהוה יביא את קרבנו ליהוה מזבח שלמיו "],"query":"003007029"},{"canonical":"Leviticus 7:30","passages":["ידיו תביאינה את אשי יהוה את החלב על החזה יביאנו את החזה להניף אתו תנופה לפני יהוה "],"query":"003007030"},{"canonical":"Leviticus 7:31","passages":["והקטיר הכהן את החלב המזבחה והיה החזה לאהרן ולבניו "],"query":"003007031"},{"canonical":"Leviticus 7:32","passages":["ואת שוק הימין תתנו תרומה לכהן מזבחי שלמיכם "],"query":"003007032"},{"canonical":"Leviticus 7:33","passages":["המקריב את דם השלמים ואת החלב מבני אהרן לו תהיה שוק הימין למנה "],"query":"003007033"},{"canonical":"Leviticus 7:34","passages":["כי את חזה התנופה ואת שוק התרומה לקחתי מאת בני ישראל מזבחי שלמיהם ואתן אתם לאהרן הכהן ולבניו לחק עולם מאת בני ישראל "],"query":"003007034"},{"canonical":"Leviticus 7:35","passages":["זאת משחת אהרן ומשחת בניו מאשי יהוה ביום הקריב אתם לכהן ליהוה "],"query":"003007035"},{"canonical":"Leviticus 7:36","passages":["אשר צוה יהוה לתת להם ביום משחו אתם מאת בני ישראל חקת עולם לדרתם "],"query":"003007036"},{"canonical":"Leviticus 7:37","passages":["זאת התורה לעלה למנחה ולחטאת ולאשם ולמלואים ולזבח השלמים "],"query":"003007037"},{"canonical":"Leviticus 7:38","passages":["אשר צוה יהוה את משה בהר סיני ביום צותו את בני ישראל להקריב את קרבניהם ליהוה במדבר סיני פ"],"query":"003007038"}]}