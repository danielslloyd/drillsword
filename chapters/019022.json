{"query":"019022","verses":[{},{"canonical":"Psalm 22:1","passages":["למנצח על אילת השחר מזמור לדוד "],"query":"019022001"},{"canonical":"Psalm 22:2","passages":["אלי אלי למה עזבתני רחוק מישועתי דברי שאגתי "],"query":"019022002"},{"canonical":"Psalm 22:3","passages":["אלהי אקרא יומם ולא תענה ולילה ולא דומיה לי "],"query":"019022003"},{"canonical":"Psalm 22:4","passages":["ואתה קדוש יושב תהלות ישראל "],"query":"019022004"},{"canonical":"Psalm 22:5","passages":["בך בטחו אבתינו בטחו ותפלטמו "],"query":"019022005"},{"canonical":"Psalm 22:6","passages":["אליך זעקו ונמלטו בך בטחו ולא בושו "],"query":"019022006"},{"canonical":"Psalm 22:7","passages":["ואנכי תולעת ולא איש חרפת אדם ובזוי עם "],"query":"019022007"},{"canonical":"Psalm 22:8","passages":["כל ראי ילעגו לי יפטירו בשפה יניעו ראש "],"query":"019022008"},{"canonical":"Psalm 22:9","passages":["גל אל יהוה יפלטהו יצילהו כי חפץ בו "],"query":"019022009"},{"canonical":"Psalm 22:10","passages":["כי אתה גחי מבטן מבטיחי על שדי אמי "],"query":"019022010"},{"canonical":"Psalm 22:11","passages":["עליך השלכתי מרחם מבטן אמי אלי אתה "],"query":"019022011"},{"canonical":"Psalm 22:12","passages":["אל תרחק ממני כי צרה קרובה כי אין עוזר "],"query":"019022012"},{"canonical":"Psalm 22:13","passages":["סבבוני פרים רבים אבירי בשן כתרוני "],"query":"019022013"},{"canonical":"Psalm 22:14","passages":["פצו עלי פיהם אריה טרף ושאג "],"query":"019022014"},{"canonical":"Psalm 22:15","passages":["כמים נשפכתי והתפרדו כל עצמותי היה לבי כדונג נמס בתוך מעי "],"query":"019022015"},{"canonical":"Psalm 22:16","passages":["יבש כחרש כחי ולשוני מדבק מלקוחי ולעפר מות תשפתני "],"query":"019022016"},{"canonical":"Psalm 22:17","passages":["כי סבבוני כלבים עדת מרעים הקיפוני כארי ידי ורגלי "],"query":"019022017"},{"canonical":"Psalm 22:18","passages":["אספר כל עצמותי המה יביטו יראו בי "],"query":"019022018"},{"canonical":"Psalm 22:19","passages":["יחלקו בגדי להם ועל לבושי יפילו גורל "],"query":"019022019"},{"canonical":"Psalm 22:20","passages":["ואתה יהוה אל תרחק אילותי לעזרתי חושה "],"query":"019022020"},{"canonical":"Psalm 22:21","passages":["הצילה מחרב נפשי מיד כלב יחידתי "],"query":"019022021"},{"canonical":"Psalm 22:22","passages":["הושיעני מפי אריה ומקרני רמים עניתני "],"query":"019022022"},{"canonical":"Psalm 22:23","passages":["אספרה שמך לאחי בתוך קהל אהללך "],"query":"019022023"},{"canonical":"Psalm 22:24","passages":["יראי יהוה הללוהו כל זרע יעקב כבדוהו וגורו ממנו כל זרע ישראל "],"query":"019022024"},{"canonical":"Psalm 22:25","passages":["כי לא בזה ולא שקץ ענות עני ולא הסתיר פניו ממנו ובשועו אליו שמע "],"query":"019022025"},{"canonical":"Psalm 22:26","passages":["מאתך תהלתי בקהל רב נדרי אשלם נגד יראיו "],"query":"019022026"},{"canonical":"Psalm 22:27","passages":["יאכלו ענוים וישבעו יהללו יהוה דרשיו יחי לבבכם לעד "],"query":"019022027"},{"canonical":"Psalm 22:28","passages":["יזכרו וישבו אל יהוה כל אפסי ארץ וישתחוו לפניך כל משפחות גוים "],"query":"019022028"},{"canonical":"Psalm 22:29","passages":["כי ליהוה המלוכה ומשל בגוים "],"query":"019022029"},{"canonical":"Psalm 22:30","passages":["אכלו וישתחוו כל דשני ארץ לפניו יכרעו כל יורדי עפר ונפשו לא חיה "],"query":"019022030"},{"canonical":"Psalm 22:31","passages":["זרע יעבדנו יספר לאדני לדור "],"query":"019022031"},{"canonical":"Psalm 22:32","passages":["יבאו ויגידו צדקתו לעם נולד כי עשה "],"query":"019022032"}]}