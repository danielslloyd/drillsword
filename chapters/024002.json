{"query":"024002","verses":[{},{"canonical":"Jeremiah 2:1","passages":["ויהי דבר יהוה אלי לאמר "],"query":"024002001"},{"canonical":"Jeremiah 2:2","passages":["הלך וקראת באזני ירושלם לאמר כה אמר יהוה זכרתי לך חסד נעוריך אהבת כלולתיך לכתך אחרי במדבר בארץ לא זרועה "],"query":"024002002"},{"canonical":"Jeremiah 2:3","passages":["קדש ישראל ליהוה ראשית תבואתה כל אכליו יאשמו רעה תבא אליהם נאם יהוה פ"],"query":"024002003"},{"canonical":"Jeremiah 2:4","passages":["שמעו דבר יהוה בית יעקב וכל משפחות בית ישראל "],"query":"024002004"},{"canonical":"Jeremiah 2:5","passages":["כה אמר יהוה מה מצאו אבותיכם בי עול כי רחקו מעלי וילכו אחרי ההבל ויהבלו "],"query":"024002005"},{"canonical":"Jeremiah 2:6","passages":["ולא אמרו איה יהוה המעלה אתנו מארץ מצרים המוליך אתנו במדבר בארץ ערבה ושוחה בארץ ציה וצלמות בארץ לא עבר בה איש ולא ישב אדם שם "],"query":"024002006"},{"canonical":"Jeremiah 2:7","passages":["ואביא אתכם אל ארץ הכרמל לאכל פריה וטובה ותבאו ותטמאו את ארצי ונחלתי שמתם לתועבה "],"query":"024002007"},{"canonical":"Jeremiah 2:8","passages":["הכהנים לא אמרו איה יהוה ותפשי התורה לא ידעוני והרעים פשעו בי והנביאים נבאו בבעל ואחרי לא יועלו הלכו "],"query":"024002008"},{"canonical":"Jeremiah 2:9","passages":["לכן עד אריב אתכם נאם יהוה ואת בני בניכם אריב "],"query":"024002009"},{"canonical":"Jeremiah 2:10","passages":["כי עברו איי כתיים וראו וקדר שלחו והתבוננו מאד וראו הן היתה כזאת "],"query":"024002010"},{"canonical":"Jeremiah 2:11","passages":["ההימיר גוי אלהים והמה לא אלהים ועמי המיר כבודו בלוא יועיל "],"query":"024002011"},{"canonical":"Jeremiah 2:12","passages":["שמו שמים על זאת ושערו חרבו מאד נאם יהוה "],"query":"024002012"},{"canonical":"Jeremiah 2:13","passages":["כי שתים רעות עשה עמי אתי עזבו מקור מים חיים לחצב להם בארות בארת נשברים אשר לא יכלו המים "],"query":"024002013"},{"canonical":"Jeremiah 2:14","passages":["העבד ישראל אם יליד בית הוא מדוע היה לבז "],"query":"024002014"},{"canonical":"Jeremiah 2:15","passages":["עליו ישאגו כפרים נתנו קולם וישיתו ארצו לשמה עריו נצתו מבלי ישב "],"query":"024002015"},{"canonical":"Jeremiah 2:16","passages":["גם בני נף ותחפנחס ירעוך קדקד "],"query":"024002016"},{"canonical":"Jeremiah 2:17","passages":["הלוא זאת תעשה לך עזבך את יהוה אלהיך בעת מוליכך בדרך "],"query":"024002017"},{"canonical":"Jeremiah 2:18","passages":["ועתה מה לך לדרך מצרים לשתות מי שחור ומה לך לדרך אשור לשתות מי נהר "],"query":"024002018"},{"canonical":"Jeremiah 2:19","passages":["תיסרך רעתך ומשבותיך תוכחך ודעי וראי כי רע ומר עזבך את יהוה אלהיך ולא פחדתי אליך נאם אדני יהוה צבאות "],"query":"024002019"},{"canonical":"Jeremiah 2:20","passages":["כי מעולם שברתי עלך נתקתי מוסרתיך ותאמרי לא אעבור כי על כל גבעה גבהה ותחת כל עץ רענן את צעה זנה "],"query":"024002020"},{"canonical":"Jeremiah 2:21","passages":["ואנכי נטעתיך שרק כלה זרע אמת ואיך נהפכת לי סורי הגפן נכריה "],"query":"024002021"},{"canonical":"Jeremiah 2:22","passages":["כי אם תכבסי בנתר ותרבי לך ברית נכתם עונך לפני נאם אדני יהוה "],"query":"024002022"},{"canonical":"Jeremiah 2:23","passages":["איך תאמרי לא נטמאתי אחרי הבעלים לא הלכתי ראי דרכך בגיא דעי מה עשית בכרה קלה משרכת דרכיה "],"query":"024002023"},{"canonical":"Jeremiah 2:24","passages":["פרה למד מדבר באות נפשה שאפה רוח תאנתה מי ישיבנה כל מבקשיה לא ייעפו בחדשה ימצאונה "],"query":"024002024"},{"canonical":"Jeremiah 2:25","passages":["מנעי רגלך מיחף וגרונך מצמאה ותאמרי נואש לוא כי אהבתי זרים ואחריהם אלך "],"query":"024002025"},{"canonical":"Jeremiah 2:26","passages":["כבשת גנב כי ימצא כן הבישו בית ישראל המה מלכיהם שריהם וכהניהם ונביאיהם "],"query":"024002026"},{"canonical":"Jeremiah 2:27","passages":["אמרים לעץ אבי אתה ולאבן את ילדתנו כי פנו אלי ערף ולא פנים ובעת רעתם יאמרו קומה והושיענו "],"query":"024002027"},{"canonical":"Jeremiah 2:28","passages":["ואיה אלהיך אשר עשית לך יקומו אם יושיעוך בעת רעתך כי מספר עריך היו אלהיך יהודה  ס "],"query":"024002028"},{"canonical":"Jeremiah 2:29","passages":["למה תריבו אלי כלכם פשעתם בי נאם יהוה "],"query":"024002029"},{"canonical":"Jeremiah 2:30","passages":["לשוא הכיתי את בניכם מוסר לא לקחו אכלה חרבכם נביאיכם כאריה משחית "],"query":"024002030"},{"canonical":"Jeremiah 2:31","passages":["הדור אתם ראו דבר יהוה המדבר הייתי לישראל אם ארץ מאפליה מדוע אמרו עמי רדנו לוא נבוא עוד אליך "],"query":"024002031"},{"canonical":"Jeremiah 2:32","passages":["התשכח בתולה עדיה כלה קשריה ועמי שכחוני ימים אין מספר "],"query":"024002032"},{"canonical":"Jeremiah 2:33","passages":["מה תיטבי דרכך לבקש אהבה לכן גם את הרעות למדת את דרכיך "],"query":"024002033"},{"canonical":"Jeremiah 2:34","passages":["גם בכנפיך נמצאו דם נפשות אביונים נקיים לא במחתרת מצאתים כי על כל אלה "],"query":"024002034"},{"canonical":"Jeremiah 2:35","passages":["ותאמרי כי נקיתי אך שב אפו ממני הנני נשפט אותך על אמרך לא חטאתי "],"query":"024002035"},{"canonical":"Jeremiah 2:36","passages":["מה תזלי מאד לשנות את דרכך גם ממצרים תבושי כאשר בשת מאשור "],"query":"024002036"},{"canonical":"Jeremiah 2:37","passages":["גם מאת זה תצאי וידיך על ראשך כי מאס יהוה במבטחיך ולא תצליחי להם "],"query":"024002037"}]}