{"query":"019018","verses":[{},{"canonical":"Psalm 18:1","passages":["למנצח לעבד יהוה לדוד אשר דבר ליהוה את דברי השירה הזאת ביום הציל יהוה אותו מכף כל איביו ומיד שאול "],"query":"019018001"},{"canonical":"Psalm 18:2","passages":["ויאמר ארחמך יהוה חזקי "],"query":"019018002"},{"canonical":"Psalm 18:3","passages":["יהוה סלעי ומצודתי ומפלטי אלי צורי אחסה בו מגני וקרן ישעי משגבי "],"query":"019018003"},{"canonical":"Psalm 18:4","passages":["מהלל אקרא יהוה ומן איבי אושע "],"query":"019018004"},{"canonical":"Psalm 18:5","passages":["אפפוני חבלי מות ונחלי בליעל יבעתוני "],"query":"019018005"},{"canonical":"Psalm 18:6","passages":["חבלי שאול סבבוני קדמוני מוקשי מות "],"query":"019018006"},{"canonical":"Psalm 18:7","passages":["בצר לי אקרא יהוה ואל אלהי אשוע ישמע מהיכלו קולי ושועתי לפניו תבוא באזניו "],"query":"019018007"},{"canonical":"Psalm 18:8","passages":["ותגעש ותרעש הארץ ומוסדי הרים ירגזו ויתגעשו כי חרה לו "],"query":"019018008"},{"canonical":"Psalm 18:9","passages":["עלה עשן באפו ואש מפיו תאכל גחלים בערו ממנו "],"query":"019018009"},{"canonical":"Psalm 18:10","passages":["ויט שמים וירד וערפל תחת רגל͏יו "],"query":"019018010"},{"canonical":"Psalm 18:11","passages":["וירכב על כרוב ויעף וידא על כנפי רוח "],"query":"019018011"},{"canonical":"Psalm 18:12","passages":["ישת חשך סתרו סביבותיו סכתו חשכת מים עבי שחקים "],"query":"019018012"},{"canonical":"Psalm 18:13","passages":["מנגה נגדו עביו עברו ברד וגחלי אש "],"query":"019018013"},{"canonical":"Psalm 18:14","passages":["וירעם בשמים יהוה ועליון יתן קלו ברד וגחלי אש "],"query":"019018014"},{"canonical":"Psalm 18:15","passages":["וישלח חציו ויפיצם וברקים רב ויהמם "],"query":"019018015"},{"canonical":"Psalm 18:16","passages":["ויראו אפיקי מים ויגלו מוסדות תבל מגערתך יהוה מנשמת רוח אפך "],"query":"019018016"},{"canonical":"Psalm 18:17","passages":["ישלח ממרום יקחני ימשני ממים רבים "],"query":"019018017"},{"canonical":"Psalm 18:18","passages":["יצילני מאיבי עז ומשנאי כי אמצו ממני "],"query":"019018018"},{"canonical":"Psalm 18:19","passages":["יקדמוני ביום אידי ויהי יהוה למשען לי "],"query":"019018019"},{"canonical":"Psalm 18:20","passages":["ויוציאני למרחב יחלצני כי חפץ בי "],"query":"019018020"},{"canonical":"Psalm 18:21","passages":["יגמלני יהוה כצדקי כבר ידי ישיב לי "],"query":"019018021"},{"canonical":"Psalm 18:22","passages":["כי שמרתי דרכי יהוה ולא רשעתי מאלהי "],"query":"019018022"},{"canonical":"Psalm 18:23","passages":["כי כל משפטיו לנגדי וחקתיו לא אסיר מני "],"query":"019018023"},{"canonical":"Psalm 18:24","passages":["ואהי תמים עמו ואשתמר מעוני "],"query":"019018024"},{"canonical":"Psalm 18:25","passages":["וישב יהוה לי כצדקי כבר ידי לנגד עיניו "],"query":"019018025"},{"canonical":"Psalm 18:26","passages":["עם חסיד תתחסד עם גבר תמים תתמם "],"query":"019018026"},{"canonical":"Psalm 18:27","passages":["עם נבר תתברר ועם עקש תתפתל "],"query":"019018027"},{"canonical":"Psalm 18:28","passages":["כי אתה עם עני תושיע ועינים רמות תשפיל "],"query":"019018028"},{"canonical":"Psalm 18:29","passages":["כי אתה תאיר נרי יהוה אלהי יגיה חשכי "],"query":"019018029"},{"canonical":"Psalm 18:30","passages":["כי בך ארץ גדוד ובאלהי אדלג שור "],"query":"019018030"},{"canonical":"Psalm 18:31","passages":["האל תמים דרכו אמרת יהוה צרופה מגן הוא לכל החסים בו "],"query":"019018031"},{"canonical":"Psalm 18:32","passages":["כי מי אלוה מבלעדי יהוה ומי צור זולתי אלהינו "],"query":"019018032"},{"canonical":"Psalm 18:33","passages":["האל המאזרני חיל ויתן תמים דרכי "],"query":"019018033"},{"canonical":"Psalm 18:34","passages":["משוה רגלי כאילות ועל במתי יעמידני "],"query":"019018034"},{"canonical":"Psalm 18:35","passages":["מלמד ידי למלחמה ונחתה קשת נחושה זרועתי "],"query":"019018035"},{"canonical":"Psalm 18:36","passages":["ותתן לי מגן ישעך וימינך תסעדני וענותך תרבני "],"query":"019018036"},{"canonical":"Psalm 18:37","passages":["תרחיב צעדי תחתי ולא מעדו קרסלי "],"query":"019018037"},{"canonical":"Psalm 18:38","passages":["ארדוף אויבי ואשיגם ולא אשוב עד כלותם "],"query":"019018038"},{"canonical":"Psalm 18:39","passages":["אמחצם ולא יכלו קום יפלו תחת רגלי "],"query":"019018039"},{"canonical":"Psalm 18:40","passages":["ותאזרני חיל למלחמה תכריע קמי תחתי "],"query":"019018040"},{"canonical":"Psalm 18:41","passages":["ואיבי נתתה לי ערף ומשנאי אצמיתם "],"query":"019018041"},{"canonical":"Psalm 18:42","passages":["ישועו ואין מושיע על יהוה ולא ענם "],"query":"019018042"},{"canonical":"Psalm 18:43","passages":["ואשחקם כעפר על פני רוח כטיט חוצות אריקם "],"query":"019018043"},{"canonical":"Psalm 18:44","passages":["תפלטני מריבי עם תשימני לראש גוים עם לא ידעתי יעבדוני "],"query":"019018044"},{"canonical":"Psalm 18:45","passages":["לשמע אזן ישמעו לי בני נכר יכחשו לי "],"query":"019018045"},{"canonical":"Psalm 18:46","passages":["בני נכר יבלו ויחרגו ממסגרותיהם "],"query":"019018046"},{"canonical":"Psalm 18:47","passages":["חי יהוה וברוך צורי וירום אלוהי ישעי "],"query":"019018047"},{"canonical":"Psalm 18:48","passages":["האל הנותן נקמות לי וידבר עמים תחתי "],"query":"019018048"},{"canonical":"Psalm 18:49","passages":["מפלטי מאיבי אף מן קמי תרוממני מאיש חמס תצילני "],"query":"019018049"},{"canonical":"Psalm 18:50","passages":["על כן אודך בגוים יהוה ולשמך אזמרה "],"query":"019018050"},{"canonical":"Psalm 18:51","passages":["מגדיל ישועות מלכו ועשה חסד למשיחו לדוד ולזרעו עד עולם "],"query":"019018051"}]}