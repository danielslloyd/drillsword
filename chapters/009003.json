{"query":"009003","verses":[{},{"canonical":"1 Samuel 3:1","passages":["והנער שמואל משרת את יהוה לפני עלי ודבר יהוה היה יקר בימים ההם אין חזון נפרץ  ס "],"query":"009003001"},{"canonical":"1 Samuel 3:2","passages":["ויהי ביום ההוא ועלי שכב במקמו ועיניו החלו כהות לא יוכל לראות "],"query":"009003002"},{"canonical":"1 Samuel 3:3","passages":["ונר אלהים טרם יכבה ושמואל שכב בהיכל יהוה אשר שם ארון אלהים פ"],"query":"009003003"},{"canonical":"1 Samuel 3:4","passages":["ויקרא יהוה אל שמואל ויאמר הנני "],"query":"009003004"},{"canonical":"1 Samuel 3:5","passages":["וירץ אל עלי ויאמר הנני כי קראת לי ויאמר לא קראתי שוב שכב וילך וישכב  ס "],"query":"009003005"},{"canonical":"1 Samuel 3:6","passages":["ויסף יהוה קרא עוד שמואל ויקם שמואל וילך אל עלי ויאמר הנני כי קראת לי ויאמר לא קראתי בני שוב שכב "],"query":"009003006"},{"canonical":"1 Samuel 3:7","passages":["ושמואל טרם ידע את יהוה וטרם יגלה אליו דבר יהוה "],"query":"009003007"},{"canonical":"1 Samuel 3:8","passages":["ויסף יהוה קרא שמואל בשלשית ויקם וילך אל עלי ויאמר הנני כי קראת לי ויבן עלי כי יהוה קרא לנער "],"query":"009003008"},{"canonical":"1 Samuel 3:9","passages":["ויאמר עלי לשמואל לך שכב והיה אם יקרא אליך ואמרת דבר יהוה כי שמע עבדך וילך שמואל וישכב במקומו "],"query":"009003009"},{"canonical":"1 Samuel 3:10","passages":["ויבא יהוה ויתיצב ויקרא כפעם בפעם שמואל שמואל ויאמר שמואל דבר כי שמע עבדך פ"],"query":"009003010"},{"canonical":"1 Samuel 3:11","passages":["ויאמר יהוה אל שמואל הנה אנכי עשה דבר בישראל אשר כל שמעו תצלינה שתי אזניו "],"query":"009003011"},{"canonical":"1 Samuel 3:12","passages":["ביום ההוא אקים אל עלי את כל אשר דברתי אל ביתו החל וכלה "],"query":"009003012"},{"canonical":"1 Samuel 3:13","passages":["והגדתי לו כי שפט אני את ביתו עד עולם בעון אשר ידע כי מקללים להם בניו ולא כהה בם "],"query":"009003013"},{"canonical":"1 Samuel 3:14","passages":["ולכן נשבעתי לבית עלי אם יתכפר עון בית עלי בזבח ובמנחה עד עולם "],"query":"009003014"},{"canonical":"1 Samuel 3:15","passages":["וישכב שמואל עד הבקר ויפתח את דלתות בית יהוה ושמואל ירא מהגיד את המראה אל עלי "],"query":"009003015"},{"canonical":"1 Samuel 3:16","passages":["ויקרא עלי את שמואל ויאמר שמואל בני ויאמר הנני "],"query":"009003016"},{"canonical":"1 Samuel 3:17","passages":["ויאמר מה הדבר אשר דבר אליך אל נא תכחד ממני כה יעשה לך אלהים וכה יוסיף אם תכחד ממני דבר מכל הדבר אשר דבר אליך "],"query":"009003017"},{"canonical":"1 Samuel 3:18","passages":["ויגד לו שמואל את כל הדברים ולא כחד ממנו ויאמר יהוה הוא הטוב בעינו יעשה פ"],"query":"009003018"},{"canonical":"1 Samuel 3:19","passages":["ויגדל שמואל ויהוה היה עמו ולא הפיל מכל דבריו ארצה "],"query":"009003019"},{"canonical":"1 Samuel 3:20","passages":["וידע כל ישראל מדן ועד באר שבע כי נאמן שמואל לנביא ליהוה "],"query":"009003020"},{"canonical":"1 Samuel 3:21","passages":["ויסף יהוה להראה בשלה כי נגלה יהוה אל שמואל בשלו בדבר יהוה פ"],"query":"009003021"}]}