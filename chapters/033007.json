{"query":"033007","verses":[{},{"canonical":"Micah 7:1","passages":["אללי לי כי הייתי כאספי קיץ כעללת בציר אין אשכול לאכול בכורה אותה נפשי "],"query":"033007001"},{"canonical":"Micah 7:2","passages":["אבד חסיד מן הארץ וישר באדם אין כלם לדמים יארבו איש את אחיהו יצודו חרם "],"query":"033007002"},{"canonical":"Micah 7:3","passages":["על הרע כפים להיטיב השר שאל והשפט בשלום והגדול דבר הות נפשו הוא ויעבתוה "],"query":"033007003"},{"canonical":"Micah 7:4","passages":["טובם כחדק ישר ממסוכה יום מצפיך פקדתך באה עתה תהיה מבוכתם "],"query":"033007004"},{"canonical":"Micah 7:5","passages":["אל תאמינו ברע אל תבטחו באלוף משכבת חיקך שמר פתחי פיך "],"query":"033007005"},{"canonical":"Micah 7:6","passages":["כי בן מנבל אב בת קמה באמה כלה בחמתה איבי איש אנשי ביתו "],"query":"033007006"},{"canonical":"Micah 7:7","passages":["ואני ביהוה אצפה אוחילה לאלהי ישעי ישמעני אלהי "],"query":"033007007"},{"canonical":"Micah 7:8","passages":["אל תשמחי איבתי לי כי נפלתי קמתי כי אשב בחשך יהוה אור לי  ס "],"query":"033007008"},{"canonical":"Micah 7:9","passages":["זעף יהוה אשא כי חטאתי לו עד אשר יריב ריבי ועשה משפטי יוציאני לאור אראה בצדקתו "],"query":"033007009"},{"canonical":"Micah 7:10","passages":["ותרא איבתי ותכסה בושה האמרה אלי איו יהוה אלהיך עיני תראינה בה עתה תהיה למרמס כטיט חוצות "],"query":"033007010"},{"canonical":"Micah 7:11","passages":["יום לבנות גדריך יום ההוא ירחק חק "],"query":"033007011"},{"canonical":"Micah 7:12","passages":["יום הוא ועדיך יבוא למני אשור וערי מצור ולמני מצור ועד נהר וים מים והר ההר "],"query":"033007012"},{"canonical":"Micah 7:13","passages":["והיתה הארץ לשממה על ישביה מפרי מעלליהם  ס "],"query":"033007013"},{"canonical":"Micah 7:14","passages":["רעה עמך בשבטך צאן נחלתך שכני לבדד יער בתוך כרמל ירעו בשן וגלעד כימי עולם "],"query":"033007014"},{"canonical":"Micah 7:15","passages":["כימי צאתך מארץ מצרים אראנו נפלאות "],"query":"033007015"},{"canonical":"Micah 7:16","passages":["יראו גוים ויבשו מכל גבורתם ישימו יד על פה אזניהם תחרשנה "],"query":"033007016"},{"canonical":"Micah 7:17","passages":["ילחכו עפר כנחש כזחלי ארץ ירגזו ממסגרתיהם אל יהוה אלהינו יפחדו ויראו ממך "],"query":"033007017"},{"canonical":"Micah 7:18","passages":["מי אל כמוך נשא עון ועבר על פשע לשארית נחלתו לא החזיק לעד אפו כי חפץ חסד הוא "],"query":"033007018"},{"canonical":"Micah 7:19","passages":["ישוב ירחמנו יכבש עונתינו ותשליך במצלות ים כל חטאותם "],"query":"033007019"},{"canonical":"Micah 7:20","passages":["תתן אמת ליעקב חסד לאברהם אשר נשבעת לאבתינו מימי קדם "],"query":"033007020"}]}