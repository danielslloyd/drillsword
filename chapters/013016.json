{"query":"013016","verses":[{},{"canonical":"1 Chronicles 16:1","passages":["ויביאו את ארון ה͏אלהים ויציגו אתו בתוך האהל אשר נטה לו דויד ויקריבו עלות ושלמים לפני האלהים "],"query":"013016001"},{"canonical":"1 Chronicles 16:2","passages":["ויכל דויד מהעלות העלה והשלמים ויברך את העם בשם יהוה "],"query":"013016002"},{"canonical":"1 Chronicles 16:3","passages":["ויחלק לכל איש ישראל מאיש ועד אשה לאיש ככר לחם ואשפר ואשישה "],"query":"013016003"},{"canonical":"1 Chronicles 16:4","passages":["ויתן לפני ארון יהוה מן הלוים משרתים ולהזכיר ולהודות ולהלל ליהוה אלהי ישראל פ"],"query":"013016004"},{"canonical":"1 Chronicles 16:5","passages":["אסף הראש ומשנהו זכריה יעיאל ושמירמות ויחיאל ומתתיה ואליאב ובניהו ועבד אדם ו͏יעיאל בכלי נבלים ובכנרות ואסף במצלתים משמיע "],"query":"013016005"},{"canonical":"1 Chronicles 16:6","passages":["ובניהו ויחזיאל הכהנים בחצצרות תמיד לפני ארון ברית האלהים "],"query":"013016006"},{"canonical":"1 Chronicles 16:7","passages":["ביום ההוא אז נתן דויד בראש להדות ליהוה ביד אסף ואחיו פ"],"query":"013016007"},{"canonical":"1 Chronicles 16:8","passages":["הודו ליהוה קראו בשמו הודיעו בעמים עלילתיו "],"query":"013016008"},{"canonical":"1 Chronicles 16:9","passages":["שירו לו זמרו לו שיחו בכל נפלאתיו "],"query":"013016009"},{"canonical":"1 Chronicles 16:10","passages":["התה͏ללו בשם קדשו ישמח לב מבקשי יהוה "],"query":"013016010"},{"canonical":"1 Chronicles 16:11","passages":["דרשו יהוה ועזו בקשו פניו תמיד "],"query":"013016011"},{"canonical":"1 Chronicles 16:12","passages":["זכרו נפלאתיו אשר עשה מפתיו ומשפטי פיהו "],"query":"013016012"},{"canonical":"1 Chronicles 16:13","passages":["זרע ישראל עבדו בני יעקב בחיריו "],"query":"013016013"},{"canonical":"1 Chronicles 16:14","passages":["הוא יהוה אלהינו בכל הארץ משפטיו "],"query":"013016014"},{"canonical":"1 Chronicles 16:15","passages":["זכרו לעולם בריתו דבר צוה לאלף דור "],"query":"013016015"},{"canonical":"1 Chronicles 16:16","passages":["אשר כרת את אברהם ושבועתו ליצחק "],"query":"013016016"},{"canonical":"1 Chronicles 16:17","passages":["ויעמידה ליעקב לחק לישראל ברית עולם "],"query":"013016017"},{"canonical":"1 Chronicles 16:18","passages":["לאמר לך אתן ארץ כנען חבל נחלתכם "],"query":"013016018"},{"canonical":"1 Chronicles 16:19","passages":["בהיותכם מתי מספר כמעט וגרים בה "],"query":"013016019"},{"canonical":"1 Chronicles 16:20","passages":["ויתהלכו מגוי אל גוי ומממלכה אל עם אחר "],"query":"013016020"},{"canonical":"1 Chronicles 16:21","passages":["לא הניח לאיש לעשקם ויוכח עליהם מלכים "],"query":"013016021"},{"canonical":"1 Chronicles 16:22","passages":["אל תגעו במשיחי ובנביאי אל תרעו פ"],"query":"013016022"},{"canonical":"1 Chronicles 16:23","passages":["שירו ליהוה כל הארץ בשרו מיום אל יום ישועתו "],"query":"013016023"},{"canonical":"1 Chronicles 16:24","passages":["ספרו בגוים את כבודו בכל העמים נפלאתיו "],"query":"013016024"},{"canonical":"1 Chronicles 16:25","passages":["כי גדול יהוה ומהלל מאד ונורא הוא על כל אלהים "],"query":"013016025"},{"canonical":"1 Chronicles 16:26","passages":["כי כל אלהי העמים אלילים ויהוה שמים עשה "],"query":"013016026"},{"canonical":"1 Chronicles 16:27","passages":["הוד והדר לפניו עז וחדוה במקמו "],"query":"013016027"},{"canonical":"1 Chronicles 16:28","passages":["הבו ליהוה משפחות עמים הבו ליהוה כבוד ועז "],"query":"013016028"},{"canonical":"1 Chronicles 16:29","passages":["הבו ליהוה כבוד שמו שאו מנחה ובאו לפניו השתחוו ליהוה בהדרת קדש "],"query":"013016029"},{"canonical":"1 Chronicles 16:30","passages":["חילו מלפניו כל הארץ אף תכון תבל בל תמוט "],"query":"013016030"},{"canonical":"1 Chronicles 16:31","passages":["ישמחו השמים ותגל הארץ ויאמרו בגוים יהוה מלך "],"query":"013016031"},{"canonical":"1 Chronicles 16:32","passages":["ירעם הים ומלואו יעלץ השדה וכל אשר בו "],"query":"013016032"},{"canonical":"1 Chronicles 16:33","passages":["אז ירננו עצי היער מלפני יהוה כי בא לשפוט את הארץ "],"query":"013016033"},{"canonical":"1 Chronicles 16:34","passages":["הודו ליהוה כי טוב כי לעולם חסדו "],"query":"013016034"},{"canonical":"1 Chronicles 16:35","passages":["ואמרו הושיענו אלהי ישענו וקבצנו והצילנו מן הגוים להדות לשם קדשך להשתבח בתהלתך "],"query":"013016035"},{"canonical":"1 Chronicles 16:36","passages":["ברוך יהוה אלהי ישראל מן העולם ועד העלם ויאמרו כל העם אמן והלל ליהוה פ"],"query":"013016036"},{"canonical":"1 Chronicles 16:37","passages":["ויעזב שם לפני ארון ברית יהוה לאסף ולאחיו לשרת לפני הארון תמיד לדבר יום ביומו "],"query":"013016037"},{"canonical":"1 Chronicles 16:38","passages":["ועבד אדם ואחיהם ששים ושמונה ועבד אדם בן ידיתון וחסה לשערים "],"query":"013016038"},{"canonical":"1 Chronicles 16:39","passages":["ואת צדוק הכהן ואחיו הכהנים לפני משכן יהוה בבמה אשר בגבעון "],"query":"013016039"},{"canonical":"1 Chronicles 16:40","passages":["להעלות עלות ליהוה על מזבח העלה תמיד לבקר ולערב ולכל הכתוב בתורת יהוה אשר צוה על ישראל "],"query":"013016040"},{"canonical":"1 Chronicles 16:41","passages":["ועמהם הימן וידותון ושאר הברורים אשר נקבו בשמות להדות ליהוה כי לעולם חסדו "],"query":"013016041"},{"canonical":"1 Chronicles 16:42","passages":["ועמהם הימן וידותון חצצרות ומצלתים למשמיעים וכלי שיר האלהים ובני ידותון לשער "],"query":"013016042"},{"canonical":"1 Chronicles 16:43","passages":["וילכו כל העם איש לביתו ויסב דויד לברך את ביתו פ"],"query":"013016043"}]}