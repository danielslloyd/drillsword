{"query":"048005","verses":[{},{"canonical":"Galatians 5:1","passages":["τῇ ἐλευθερίᾳ  ⸂ἡμᾶς Χριστὸς ἠλευθέρωσεν·  στήκετε οὖν⸃  καὶ μὴ πάλιν ζυγῷ δουλείας ἐνέχεσθε.  "],"query":"048005001"},{"canonical":"Galatians 5:2","passages":["Ἴδε ἐγὼ Παῦλος λέγω ὑμῖν ὅτι ἐὰν περιτέμνησθε Χριστὸς ὑμᾶς οὐδὲν ὠφελήσει.  "],"query":"048005002"},{"canonical":"Galatians 5:3","passages":["μαρτύρομαι δὲ πάλιν παντὶ ἀνθρώπῳ περιτεμνομένῳ ὅτι ὀφειλέτης ἐστὶν ὅλον τὸν νόμον ποιῆσαι.  "],"query":"048005003"},{"canonical":"Galatians 5:4","passages":["κατηργήθητε  ⸀ἀπὸ Χριστοῦ οἵτινες ἐν νόμῳ δικαιοῦσθε,  τῆς χάριτος ἐξεπέσατε.  "],"query":"048005004"},{"canonical":"Galatians 5:5","passages":["ἡμεῖς γὰρ πνεύματι ἐκ πίστεως ἐλπίδα δικαιοσύνης ἀπεκδεχόμεθα.  "],"query":"048005005"},{"canonical":"Galatians 5:6","passages":["ἐν γὰρ Χριστῷ Ἰησοῦ οὔτε περιτομή τι ἰσχύει οὔτε ἀκροβυστία,  ἀλλὰ πίστις δι’ ἀγάπης ἐνεργουμένη.  "],"query":"048005006"},{"canonical":"Galatians 5:7","passages":["Ἐτρέχετε καλῶς·  τίς ὑμᾶς ἐνέκοψεν  ⸀τῇ ἀληθείᾳ μὴ πείθεσθαι;  "],"query":"048005007"},{"canonical":"Galatians 5:8","passages":["ἡ πεισμονὴ οὐκ ἐκ τοῦ καλοῦντος ὑμᾶς.  "],"query":"048005008"},{"canonical":"Galatians 5:9","passages":["μικρὰ ζύμη ὅλον τὸ φύραμα ζυμοῖ.  "],"query":"048005009"},{"canonical":"Galatians 5:10","passages":["ἐγὼ πέποιθα εἰς ὑμᾶς ἐν κυρίῳ ὅτι οὐδὲν ἄλλο φρονήσετε·  ὁ δὲ ταράσσων ὑμᾶς βαστάσει τὸ κρίμα,  ὅστις  ⸀ἐὰν ᾖ.  "],"query":"048005010"},{"canonical":"Galatians 5:11","passages":["ἐγὼ δέ,  ἀδελφοί,  εἰ περιτομὴν ἔτι κηρύσσω,  τί ἔτι διώκομαι;  ἄρα κατήργηται τὸ σκάνδαλον τοῦ σταυροῦ.  "],"query":"048005011"},{"canonical":"Galatians 5:12","passages":["ὄφελον καὶ ἀποκόψονται οἱ ἀναστατοῦντες ὑμᾶς.  "],"query":"048005012"},{"canonical":"Galatians 5:13","passages":["Ὑμεῖς γὰρ ἐπ’ ἐλευθερίᾳ ἐκλήθητε,  ἀδελφοί·  μόνον μὴ τὴν ἐλευθερίαν εἰς ἀφορμὴν τῇ σαρκί,  ἀλλὰ διὰ τῆς ἀγάπης δουλεύετε ἀλλήλοις·  "],"query":"048005013"},{"canonical":"Galatians 5:14","passages":["ὁ γὰρ πᾶς νόμος ἐν ἑνὶ λόγῳ  ⸀πεπλήρωται,  ἐν τῷ·  Ἀγαπήσεις τὸν πλησίον σου ὡς  ⸀σεαυτόν.  "],"query":"048005014"},{"canonical":"Galatians 5:15","passages":["εἰ δὲ ἀλλήλους δάκνετε καὶ κατεσθίετε,  βλέπετε μὴ ὑπ’ ἀλλήλων ἀναλωθῆτε.  "],"query":"048005015"},{"canonical":"Galatians 5:16","passages":["Λέγω δέ,  πνεύματι περιπατεῖτε καὶ ἐπιθυμίαν σαρκὸς οὐ μὴ τελέσητε.  "],"query":"048005016"},{"canonical":"Galatians 5:17","passages":["ἡ γὰρ σὰρξ ἐπιθυμεῖ κατὰ τοῦ πνεύματος,  τὸ δὲ πνεῦμα κατὰ τῆς σαρκός,  ταῦτα  ⸀γὰρ  ⸂ἀλλήλοις ἀντίκειται⸃,  ἵνα μὴ ἃ  ⸀ἐὰν θέλητε ταῦτα ποιῆτε.  "],"query":"048005017"},{"canonical":"Galatians 5:18","passages":["εἰ δὲ πνεύματι ἄγεσθε,  οὐκ ἐστὲ ὑπὸ νόμον.  "],"query":"048005018"},{"canonical":"Galatians 5:19","passages":["φανερὰ δέ ἐστιν τὰ ἔργα τῆς σαρκός,  ἅτινά  ⸀ἐστιν πορνεία,  ἀκαθαρσία,  ἀσέλγεια,  "],"query":"048005019"},{"canonical":"Galatians 5:20","passages":["εἰδωλολατρία,  φαρμακεία,  ἔχθραι,   ⸂ἔρις,  ζῆλος⸃,  θυμοί,  ἐριθεῖαι,  διχοστασίαι,  αἱρέσεις,  "],"query":"048005020"},{"canonical":"Galatians 5:21","passages":[" ⸀φθόνοι,  μέθαι,  κῶμοι,  καὶ τὰ ὅμοια τούτοις,  ἃ προλέγω ὑμῖν  ⸀καθὼς προεῖπον ὅτι οἱ τὰ τοιαῦτα πράσσοντες βασιλείαν θεοῦ οὐ κληρονομήσουσιν.  "],"query":"048005021"},{"canonical":"Galatians 5:22","passages":["Ὁ δὲ καρπὸς τοῦ πνεύματός ἐστιν ἀγάπη,  χαρά,  εἰρήνη,  μακροθυμία,  χρηστότης,  ἀγαθωσύνη,  πίστις,  "],"query":"048005022"},{"canonical":"Galatians 5:23","passages":["πραΰτης,  ἐγκράτεια·  κατὰ τῶν τοιούτων οὐκ ἔστιν νόμος.  "],"query":"048005023"},{"canonical":"Galatians 5:24","passages":["οἱ δὲ τοῦ  ⸀Χριστοῦ τὴν σάρκα ἐσταύρωσαν σὺν τοῖς παθήμασιν καὶ ταῖς ἐπιθυμίαις.  "],"query":"048005024"},{"canonical":"Galatians 5:25","passages":["εἰ ζῶμεν πνεύματι,  πνεύματι καὶ στοιχῶμεν.  "],"query":"048005025"},{"canonical":"Galatians 5:26","passages":["μὴ γινώμεθα κενόδοξοι,  ἀλλήλους προκαλούμενοι,  ἀλλήλοις φθονοῦντες.  "],"query":"048005026"}]}