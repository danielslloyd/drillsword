{"query":"024001","verses":[{},{"canonical":"Jeremiah 1:1","passages":["דברי ירמיהו בן חלקיהו מן הכהנים אשר בענתות בארץ בנימן "],"query":"024001001"},{"canonical":"Jeremiah 1:2","passages":["אשר היה דבר יהוה אליו בימי יאשיהו בן אמון מלך יהודה בשלש עשרה שנה למלכו "],"query":"024001002"},{"canonical":"Jeremiah 1:3","passages":["ויהי בימי יהויקים בן יאשיהו מלך יהודה עד תם עשתי עשרה שנה לצדקיהו בן יאשיהו מלך יהודה עד גלות ירושל͏ם בחדש החמישי  ס "],"query":"024001003"},{"canonical":"Jeremiah 1:4","passages":["ויהי דבר יהוה אלי לאמר "],"query":"024001004"},{"canonical":"Jeremiah 1:5","passages":["בטרם אצרך בבטן ידעתיך ובטרם תצא מרחם הקדשתיך נביא לגוים נתתיך "],"query":"024001005"},{"canonical":"Jeremiah 1:6","passages":["ואמר אהה אדני יהוה הנה לא ידעתי דבר כי נער אנכי פ"],"query":"024001006"},{"canonical":"Jeremiah 1:7","passages":["ויאמר יהוה אלי אל תאמר נער אנכי כי על כל אשר א͏שלחך תלך ואת כל אשר אצוך תדבר "],"query":"024001007"},{"canonical":"Jeremiah 1:8","passages":["אל תירא מפניהם כי אתך אני להצלך נאם יהוה "],"query":"024001008"},{"canonical":"Jeremiah 1:9","passages":["וישלח יהוה את ידו ויגע על פי ויאמר יהוה אלי הנה נתתי דברי בפיך "],"query":"024001009"},{"canonical":"Jeremiah 1:10","passages":["ראה הפקדתיך היום הזה על הגוים ועל הממלכות לנתוש ולנתוץ ולהאביד ולהרוס לבנות ולנטוע פ"],"query":"024001010"},{"canonical":"Jeremiah 1:11","passages":["ויהי דבר יהוה אלי לאמר מה אתה ראה ירמיהו ואמר מקל שקד אני ראה "],"query":"024001011"},{"canonical":"Jeremiah 1:12","passages":["ויאמר יהוה אלי היטבת לראות כי שקד אני על דברי לעשתו פ"],"query":"024001012"},{"canonical":"Jeremiah 1:13","passages":["ויהי דבר יהוה אלי שנית לאמר מה אתה ראה ואמר סיר נפוח אני ראה ופניו מפני צפונה "],"query":"024001013"},{"canonical":"Jeremiah 1:14","passages":["ויאמר יהוה אלי מצפון תפתח הרעה על כל ישבי הארץ "],"query":"024001014"},{"canonical":"Jeremiah 1:15","passages":["כי הנני קרא לכל משפחות ממלכות צפונה נאם יהוה ובאו ונתנו איש כסאו פתח שערי ירושלם ועל כל חומתיה סביב ועל כל ערי יהודה "],"query":"024001015"},{"canonical":"Jeremiah 1:16","passages":["ודברתי משפטי אותם על כל רעתם אשר עזבוני ויקטרו לאלהים אחרים וישתחוו למעשי ידיהם "],"query":"024001016"},{"canonical":"Jeremiah 1:17","passages":["ואתה תאזר מתניך וקמת ודברת אליהם את כל אשר אנכי אצוך אל תחת מפניהם פן אחתך לפניהם "],"query":"024001017"},{"canonical":"Jeremiah 1:18","passages":["ואני הנה נתתיך היום לעיר מבצר ולעמוד ברזל ולחמות נחשת על כל הארץ למלכי יהודה לשריה לכהניה ולעם הארץ "],"query":"024001018"},{"canonical":"Jeremiah 1:19","passages":["ונלחמו אליך ולא יוכלו לך כי אתך אני נאם יהוה להצילך פ"],"query":"024001019"}]}