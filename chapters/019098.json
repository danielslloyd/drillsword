{"query":"019098","verses":[{},{"canonical":"Psalm 98:1","passages":["מזמור שירו ליהוה שיר חדש כי נפלאות עשה הושיעה לו ימינו וזרוע קדשו "],"query":"019098001"},{"canonical":"Psalm 98:2","passages":["הודיע יהוה ישועתו לעיני הגוים גלה צדקתו "],"query":"019098002"},{"canonical":"Psalm 98:3","passages":["זכר חסדו ואמונתו לבית ישראל ראו כל אפסי ארץ את ישועת אלהינו "],"query":"019098003"},{"canonical":"Psalm 98:4","passages":["הריעו ליהוה כל הארץ פצחו ורננו וזמרו "],"query":"019098004"},{"canonical":"Psalm 98:5","passages":["זמרו ליהוה בכנור בכנור וקול זמרה "],"query":"019098005"},{"canonical":"Psalm 98:6","passages":["בחצצרות וקול שופר הריעו לפני המלך יהוה "],"query":"019098006"},{"canonical":"Psalm 98:7","passages":["ירעם הים ומלאו תבל וישבי בה "],"query":"019098007"},{"canonical":"Psalm 98:8","passages":["נהרות ימחאו כף יחד הרים ירננו "],"query":"019098008"},{"canonical":"Psalm 98:9","passages":["לפני יהוה כי בא לשפט הארץ ישפט תבל בצדק ועמים במישרים "],"query":"019098009"}]}