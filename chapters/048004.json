{"query":"048004","verses":[{},{"canonical":"Galatians 4:1","passages":["Λέγω δέ,  ἐφ’ ὅσον χρόνον ὁ κληρονόμος νήπιός ἐστιν,  οὐδὲν διαφέρει δούλου κύριος πάντων ὤν,  "],"query":"048004001"},{"canonical":"Galatians 4:2","passages":["ἀλλὰ ὑπὸ ἐπιτρόπους ἐστὶ καὶ οἰκονόμους ἄχρι τῆς προθεσμίας τοῦ πατρός.  "],"query":"048004002"},{"canonical":"Galatians 4:3","passages":["οὕτως καὶ ἡμεῖς,  ὅτε ἦμεν νήπιοι,  ὑπὸ τὰ στοιχεῖα τοῦ κόσμου  ⸀ἤμεθα δεδουλωμένοι·  "],"query":"048004003"},{"canonical":"Galatians 4:4","passages":["ὅτε δὲ ἦλθεν τὸ πλήρωμα τοῦ χρόνου,  ἐξαπέστειλεν ὁ θεὸς τὸν υἱὸν αὐτοῦ,  γενόμενον ἐκ γυναικός,  γενόμενον ὑπὸ νόμον,  "],"query":"048004004"},{"canonical":"Galatians 4:5","passages":["ἵνα τοὺς ὑπὸ νόμον ἐξαγοράσῃ,  ἵνα τὴν υἱοθεσίαν ἀπολάβωμεν.  "],"query":"048004005"},{"canonical":"Galatians 4:6","passages":["ὅτι δέ ἐστε υἱοί,  ἐξαπέστειλεν ὁ θεὸς τὸ πνεῦμα τοῦ υἱοῦ αὐτοῦ εἰς τὰς καρδίας  ⸀ἡμῶν,  κρᾶζον·  Αββα ὁ πατήρ.  "],"query":"048004006"},{"canonical":"Galatians 4:7","passages":["ὥστε οὐκέτι εἶ δοῦλος ἀλλὰ υἱός·  εἰ δὲ υἱός,  καὶ κληρονόμος  ⸂διὰ θεοῦ⸃.  "],"query":"048004007"},{"canonical":"Galatians 4:8","passages":["Ἀλλὰ τότε μὲν οὐκ εἰδότες θεὸν ἐδουλεύσατε τοῖς  ⸂φύσει μὴ⸃  οὖσι θεοῖς·  "],"query":"048004008"},{"canonical":"Galatians 4:9","passages":["νῦν δὲ γνόντες θεόν,  μᾶλλον δὲ γνωσθέντες ὑπὸ θεοῦ,  πῶς ἐπιστρέφετε πάλιν ἐπὶ τὰ ἀσθενῆ καὶ πτωχὰ στοιχεῖα,  οἷς πάλιν ἄνωθεν  ⸀δουλεύειν θέλετε;  "],"query":"048004009"},{"canonical":"Galatians 4:10","passages":["ἡμέρας παρατηρεῖσθε καὶ μῆνας καὶ καιροὺς καὶ ἐνιαυτούς.  "],"query":"048004010"},{"canonical":"Galatians 4:11","passages":["φοβοῦμαι ὑμᾶς μή πως εἰκῇ κεκοπίακα εἰς ὑμᾶς.  "],"query":"048004011"},{"canonical":"Galatians 4:12","passages":["Γίνεσθε ὡς ἐγώ,  ὅτι κἀγὼ ὡς ὑμεῖς,  ἀδελφοί,  δέομαι ὑμῶν.  οὐδέν με ἠδικήσατε·  "],"query":"048004012"},{"canonical":"Galatians 4:13","passages":["οἴδατε δὲ ὅτι δι’ ἀσθένειαν τῆς σαρκὸς εὐηγγελισάμην ὑμῖν τὸ πρότερον,  "],"query":"048004013"},{"canonical":"Galatians 4:14","passages":["καὶ τὸν πειρασμὸν  ⸀ὑμῶν ἐν τῇ σαρκί μου οὐκ ἐξουθενήσατε οὐδὲ ἐξεπτύσατε,  ἀλλὰ ὡς ἄγγελον θεοῦ ἐδέξασθέ με,  ὡς Χριστὸν Ἰησοῦν.  "],"query":"048004014"},{"canonical":"Galatians 4:15","passages":[" ⸀ποῦ  ⸀οὖν ὁ μακαρισμὸς ὑμῶν;  μαρτυρῶ γὰρ ὑμῖν ὅτι εἰ δυνατὸν τοὺς ὀφθαλμοὺς ὑμῶν  ⸀ἐξορύξαντες ἐδώκατέ μοι.  "],"query":"048004015"},{"canonical":"Galatians 4:16","passages":["ὥστε ἐχθρὸς ὑμῶν γέγονα ἀληθεύων ὑμῖν;  "],"query":"048004016"},{"canonical":"Galatians 4:17","passages":["ζηλοῦσιν ὑμᾶς οὐ καλῶς,  ἀλλὰ ἐκκλεῖσαι ὑμᾶς θέλουσιν,  ἵνα αὐτοὺς ζηλοῦτε.  "],"query":"048004017"},{"canonical":"Galatians 4:18","passages":["καλὸν  ⸀δὲ ζηλοῦσθαι ἐν καλῷ πάντοτε,  καὶ μὴ μόνον ἐν τῷ παρεῖναί με πρὸς ὑμᾶς,  "],"query":"048004018"},{"canonical":"Galatians 4:19","passages":[" ⸀τέκνα μου,  οὓς πάλιν ὠδίνω  ⸀μέχρις οὗ μορφωθῇ Χριστὸς ἐν ὑμῖν·  "],"query":"048004019"},{"canonical":"Galatians 4:20","passages":["ἤθελον δὲ παρεῖναι πρὸς ὑμᾶς ἄρτι,  καὶ ἀλλάξαι τὴν φωνήν μου,  ὅτι ἀποροῦμαι ἐν ὑμῖν.  "],"query":"048004020"},{"canonical":"Galatians 4:21","passages":["Λέγετέ μοι,  οἱ ὑπὸ νόμον θέλοντες εἶναι,  τὸν νόμον οὐκ ἀκούετε;  "],"query":"048004021"},{"canonical":"Galatians 4:22","passages":["γέγραπται γὰρ ὅτι Ἀβραὰμ δύο υἱοὺς ἔσχεν,  ἕνα ἐκ τῆς παιδίσκης καὶ ἕνα ἐκ τῆς ἐλευθέρας·  "],"query":"048004022"},{"canonical":"Galatians 4:23","passages":["ἀλλ’ ὁ μὲν ἐκ τῆς παιδίσκης κατὰ σάρκα γεγέννηται,  ὁ δὲ ἐκ τῆς ἐλευθέρας  ⸀δι’ ἐπαγγελίας.  "],"query":"048004023"},{"canonical":"Galatians 4:24","passages":["ἅτινά ἐστιν ἀλληγορούμενα·  αὗται γάρ εἰσιν δύο διαθῆκαι,  μία μὲν ἀπὸ ὄρους Σινᾶ,  εἰς δουλείαν γεννῶσα,  ἥτις ἐστὶν Ἁγάρ,  "],"query":"048004024"},{"canonical":"Galatians 4:25","passages":["τὸ  ⸀δὲ Ἁγὰρ Σινᾶ ὄρος ἐστὶν ἐν τῇ Ἀραβίᾳ,  συστοιχεῖ δὲ τῇ νῦν Ἰερουσαλήμ,  δουλεύει  ⸀γὰρ μετὰ τῶν τέκνων αὐτῆς·  "],"query":"048004025"},{"canonical":"Galatians 4:26","passages":["ἡ δὲ ἄνω Ἰερουσαλὴμ ἐλευθέρα ἐστίν,  ἥτις ἐστὶν  ⸀μήτηρ ἡμῶν·  "],"query":"048004026"},{"canonical":"Galatians 4:27","passages":["γέγραπται γάρ·  Εὐφράνθητι,  στεῖρα ἡ οὐ τίκτουσα,  ῥῆξον καὶ βόησον,  ἡ οὐκ ὠδίνουσα·  ὅτι πολλὰ τὰ τέκνα τῆς ἐρήμου μᾶλλον ἢ τῆς ἐχούσης τὸν ἄνδρα.  "],"query":"048004027"},{"canonical":"Galatians 4:28","passages":[" ⸂ὑμεῖς δέ,  ἀδελφοί,  κατὰ Ἰσαὰκ ἐπαγγελίας τέκνα ἐστέ⸃·  "],"query":"048004028"},{"canonical":"Galatians 4:29","passages":["ἀλλ’ ὥσπερ τότε ὁ κατὰ σάρκα γεννηθεὶς ἐδίωκε τὸν κατὰ πνεῦμα,  οὕτως καὶ νῦν.  "],"query":"048004029"},{"canonical":"Galatians 4:30","passages":["ἀλλὰ τί λέγει ἡ γραφή;  Ἔκβαλε τὴν παιδίσκην καὶ τὸν υἱὸν αὐτῆς,  οὐ γὰρ μὴ  ⸀κληρονομήσει ὁ υἱὸς τῆς παιδίσκης μετὰ τοῦ υἱοῦ τῆς ἐλευθέρας.  "],"query":"048004030"},{"canonical":"Galatians 4:31","passages":[" ⸀διό,  ἀδελφοί,  οὐκ ἐσμὲν παιδίσκης τέκνα ἀλλὰ τῆς ἐλευθέρας.  "],"query":"048004031"}]}