{"query":"023062","verses":[{},{"canonical":"Isaiah 62:1","passages":["למען ציון לא אחשה ולמען ירושל͏ם לא אשקוט עד יצא כנגה צדקה וישועתה כלפיד יבער "],"query":"023062001"},{"canonical":"Isaiah 62:2","passages":["וראו גוים צדקך וכל מלכים כבודך וקרא לך שם חדש אשר פי יהוה יקבנו "],"query":"023062002"},{"canonical":"Isaiah 62:3","passages":["והיית עטרת תפארת ביד יהוה וצניף מלוכה בכף אלהיך "],"query":"023062003"},{"canonical":"Isaiah 62:4","passages":["לא יאמר לך עוד עזובה ולארצך לא יאמר עוד שממה כי לך יקרא חפצי בה ולארצך בעולה כי חפץ יהוה בך וארצך תבעל "],"query":"023062004"},{"canonical":"Isaiah 62:5","passages":["כי יבעל בחור בתולה יבעלוך בניך ומשוש חתן על כלה ישיש עליך אלהיך "],"query":"023062005"},{"canonical":"Isaiah 62:6","passages":["על חומתיך ירושלם הפקדתי שמרים כל היום וכל הלילה תמיד לא יחשו המזכרים את יהוה אל דמי לכם "],"query":"023062006"},{"canonical":"Isaiah 62:7","passages":["ואל תתנו דמי לו עד יכונן ועד ישים את ירושל͏ם תהלה בארץ "],"query":"023062007"},{"canonical":"Isaiah 62:8","passages":["נשבע יהוה בימינו ובזרוע עזו אם אתן את דגנך עוד מאכל לאיביך ואם ישתו בני נכר תירושך אשר יגעת בו "],"query":"023062008"},{"canonical":"Isaiah 62:9","passages":["כי מאספיו יאכלהו והללו את יהוה ומקבציו ישתהו בחצרות קדשי  ס "],"query":"023062009"},{"canonical":"Isaiah 62:10","passages":["עברו עברו בשערים פנו דרך העם סלו סלו המסלה סקלו מאבן הרימו נס על העמים "],"query":"023062010"},{"canonical":"Isaiah 62:11","passages":["הנה יהוה השמיע אל קצה הארץ אמרו לבת ציון הנה ישעך בא הנה שכרו אתו ופעלתו לפניו "],"query":"023062011"},{"canonical":"Isaiah 62:12","passages":["וקראו להם עם הקדש גאולי יהוה ולך יקרא דרושה עיר לא נעזבה  ס "],"query":"023062012"}]}