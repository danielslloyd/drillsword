{"query":"019109","verses":[{},{"canonical":"Psalm 109:1","passages":["למנצח לדוד מזמור אלהי תהלתי אל תחרש "],"query":"019109001"},{"canonical":"Psalm 109:2","passages":["כי פי רשע ופי מרמה עלי פתחו דברו אתי לשון שקר "],"query":"019109002"},{"canonical":"Psalm 109:3","passages":["ודברי שנאה סבבוני וילחמוני חנם "],"query":"019109003"},{"canonical":"Psalm 109:4","passages":["תחת אהבתי ישטנוני ואני תפלה "],"query":"019109004"},{"canonical":"Psalm 109:5","passages":["וישימו עלי רעה תחת טובה ושנאה תחת אהבתי "],"query":"019109005"},{"canonical":"Psalm 109:6","passages":["הפקד עליו רשע ושטן יעמד על ימינו "],"query":"019109006"},{"canonical":"Psalm 109:7","passages":["בהשפטו יצא רשע ותפלתו תהיה לחטאה "],"query":"019109007"},{"canonical":"Psalm 109:8","passages":["יהיו ימיו מעטים פקדתו יקח אחר "],"query":"019109008"},{"canonical":"Psalm 109:9","passages":["יהיו בניו יתומים ואשתו אלמנה "],"query":"019109009"},{"canonical":"Psalm 109:10","passages":["ונוע ינועו בניו ושאלו ודרשו מחרבותיהם "],"query":"019109010"},{"canonical":"Psalm 109:11","passages":["ינקש נושה לכל אשר לו ויבזו זרים יגיעו "],"query":"019109011"},{"canonical":"Psalm 109:12","passages":["אל יהי לו משך חסד ואל יהי חונן ליתומיו "],"query":"019109012"},{"canonical":"Psalm 109:13","passages":["יהי אחריתו להכרית בדור אחר ימח שמם "],"query":"019109013"},{"canonical":"Psalm 109:14","passages":["יזכר עון אבתיו אל יהוה וחטאת אמו אל תמח "],"query":"019109014"},{"canonical":"Psalm 109:15","passages":["יהיו נגד יהוה תמיד ויכרת מארץ זכרם "],"query":"019109015"},{"canonical":"Psalm 109:16","passages":["יען אשר לא זכר עשות חסד וירדף איש עני ואביון ונכאה לבב למותת "],"query":"019109016"},{"canonical":"Psalm 109:17","passages":["ויאהב קללה ותבואהו ולא חפץ בברכה ותרחק ממנו "],"query":"019109017"},{"canonical":"Psalm 109:18","passages":["וילבש קללה כמדו ותבא כמים בקרבו וכשמן בעצמותיו "],"query":"019109018"},{"canonical":"Psalm 109:19","passages":["תהי לו כבגד יעטה ולמזח תמיד יחגרה "],"query":"019109019"},{"canonical":"Psalm 109:20","passages":["זאת פעלת שטני מאת יהוה והדברים רע על נפשי "],"query":"019109020"},{"canonical":"Psalm 109:21","passages":["ואתה יהוה אדני עשה אתי למען שמך כי טוב חסדך הצילני "],"query":"019109021"},{"canonical":"Psalm 109:22","passages":["כי עני ואביון אנכי ולבי חלל בקרבי "],"query":"019109022"},{"canonical":"Psalm 109:23","passages":["כצל כנטותו נהלכתי ננערתי כארבה "],"query":"019109023"},{"canonical":"Psalm 109:24","passages":["ברכי כשלו מצום ובשרי כחש משמן "],"query":"019109024"},{"canonical":"Psalm 109:25","passages":["ואני הייתי חרפה להם יראוני יניעון ראשם "],"query":"019109025"},{"canonical":"Psalm 109:26","passages":["עזרני יהוה אלהי הושיעני כחסדך "],"query":"019109026"},{"canonical":"Psalm 109:27","passages":["וידעו כי ידך זאת אתה יהוה עשיתה "],"query":"019109027"},{"canonical":"Psalm 109:28","passages":["יקללו המה ואתה תברך קמו ויבשו ועבדך ישמח "],"query":"019109028"},{"canonical":"Psalm 109:29","passages":["ילבשו שוטני כלמה ויעטו כמעיל בשתם "],"query":"019109029"},{"canonical":"Psalm 109:30","passages":["אודה יהוה מאד בפי ובתוך רבים אהללנו "],"query":"019109030"},{"canonical":"Psalm 109:31","passages":["כי יעמד לימין אביון להושיע משפטי נפשו "],"query":"019109031"}]}