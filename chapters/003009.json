{"query":"003009","verses":[{},{"canonical":"Leviticus 9:1","passages":["ויהי ביום השמיני קרא משה לאהרן ולבניו ולזקני ישראל "],"query":"003009001"},{"canonical":"Leviticus 9:2","passages":["ויאמר אל אהרן קח לך עגל בן בקר לחטאת ואיל לעלה תמימם והקרב לפני יהוה "],"query":"003009002"},{"canonical":"Leviticus 9:3","passages":["ואל בני ישראל תדבר לאמר קחו שעיר עזים לחטאת ועגל וכבש בני שנה תמימם לעלה "],"query":"003009003"},{"canonical":"Leviticus 9:4","passages":["ושור ואיל לשלמים לזבח לפני יהוה ומנחה בלולה בשמן כי היום יהוה נראה אליכם "],"query":"003009004"},{"canonical":"Leviticus 9:5","passages":["ויקחו את אשר צוה משה אל פני אהל מועד ויקרבו כל העדה ויעמדו לפני יהוה "],"query":"003009005"},{"canonical":"Leviticus 9:6","passages":["ויאמר משה זה הדבר אשר צוה יהוה תעשו וירא אליכם כבוד יהוה "],"query":"003009006"},{"canonical":"Leviticus 9:7","passages":["ויאמר משה אל אהרן קרב אל המזבח ועשה את חטאתך ואת עלתך וכפר בעדך ובעד העם ועשה את קרבן העם וכפר ב͏עדם כאשר צוה יהוה "],"query":"003009007"},{"canonical":"Leviticus 9:8","passages":["ויקרב אהרן אל המזבח וישחט את עגל החטאת אשר לו "],"query":"003009008"},{"canonical":"Leviticus 9:9","passages":["ויקרבו בני אהרן את הדם אליו ויטבל אצבעו בדם ויתן על קרנות המזבח ואת הדם יצק אל יסוד המזבח "],"query":"003009009"},{"canonical":"Leviticus 9:10","passages":["ואת החלב ואת הכלית ואת היתרת מן הכבד מן החטאת הקטיר המזבחה כאשר צוה יהוה את משה "],"query":"003009010"},{"canonical":"Leviticus 9:11","passages":["ואת הבשר ואת העור שרף באש מחוץ למחנה "],"query":"003009011"},{"canonical":"Leviticus 9:12","passages":["וישחט את העלה וימצאו בני אהרן אליו את הדם ויזרקהו על המזבח סביב "],"query":"003009012"},{"canonical":"Leviticus 9:13","passages":["ואת העלה המציאו אליו לנתחיה ואת הראש ויקטר על המזבח "],"query":"003009013"},{"canonical":"Leviticus 9:14","passages":["וירחץ את הקרב ואת הכרעים ויקטר על העלה המזבחה "],"query":"003009014"},{"canonical":"Leviticus 9:15","passages":["ויקרב את קרבן העם ויקח את שעיר החטאת אשר לעם וישחטהו ויחטאהו כראשון "],"query":"003009015"},{"canonical":"Leviticus 9:16","passages":["ויקרב את העלה ויעשה כמשפט "],"query":"003009016"},{"canonical":"Leviticus 9:17","passages":["ויקרב את המנחה וימלא כפו ממנה ויקטר על המזבח מלבד עלת הבקר "],"query":"003009017"},{"canonical":"Leviticus 9:18","passages":["וישחט את השור ואת האיל זבח השלמים אשר לעם וימצאו בני אהרן את הדם אליו ויזרקהו על המזבח סביב "],"query":"003009018"},{"canonical":"Leviticus 9:19","passages":["ואת החלבים מן השור ומן האיל האליה והמכסה והכלית ויתרת הכבד "],"query":"003009019"},{"canonical":"Leviticus 9:20","passages":["וישימו את החלבים על החזות ויקטר החלבים המזבחה "],"query":"003009020"},{"canonical":"Leviticus 9:21","passages":["ואת החזות ואת שוק הימין הניף אהרן תנופה לפני יהוה כאשר צוה משה "],"query":"003009021"},{"canonical":"Leviticus 9:22","passages":["וישא אהרן את ידיו אל העם ויברכם וירד מעשת החטאת והעלה והשלמים "],"query":"003009022"},{"canonical":"Leviticus 9:23","passages":["ויבא משה ואהרן אל אהל מועד ויצאו ויברכו את העם וירא כבוד יהוה אל כל העם "],"query":"003009023"},{"canonical":"Leviticus 9:24","passages":["ותצא אש מלפני יהוה ותאכל על המזבח את העלה ואת החלבים וירא כל העם וירנו ויפלו על פניהם "],"query":"003009024"}]}