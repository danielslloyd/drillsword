{"query":"024036","verses":[{},{"canonical":"Jeremiah 36:1","passages":["ויהי בשנה הרביעת ליהויקים בן יאשיהו מלך יהודה היה הדבר הזה אל ירמיהו מאת יהוה לאמר "],"query":"024036001"},{"canonical":"Jeremiah 36:2","passages":["קח לך מגלת ספר וכתבת אליה את כל הדברים אשר דברתי אליך על ישראל ועל יהודה ועל כל הגוים מיום דברתי אליך מימי יאשיהו ועד היום הזה "],"query":"024036002"},{"canonical":"Jeremiah 36:3","passages":["אולי ישמעו בית יהודה את כל הרעה אשר אנכי חשב לעשות להם למען ישובו איש מדרכו הרעה וסלחתי לעונם ולחטאתם  ס "],"query":"024036003"},{"canonical":"Jeremiah 36:4","passages":["ויקרא ירמיהו את ברוך בן נריה ויכתב ברוך מפי ירמיהו את כל דברי יהוה אשר דבר אליו על מגלת ספר "],"query":"024036004"},{"canonical":"Jeremiah 36:5","passages":["ויצוה ירמיהו את ברוך לאמר אני עצור לא אוכל לבוא בית יהוה "],"query":"024036005"},{"canonical":"Jeremiah 36:6","passages":["ובאת אתה וקראת במגלה אשר כתבת מפי את דברי יהוה באזני העם בית יהוה ביום צום וגם באזני כל יהודה הבאים מעריהם תקראם "],"query":"024036006"},{"canonical":"Jeremiah 36:7","passages":["אולי תפל תחנתם לפני יהוה וישבו איש מדרכו הרעה כי גדול האף והחמה אשר דבר יהוה אל העם הזה "],"query":"024036007"},{"canonical":"Jeremiah 36:8","passages":["ויעש ברוך בן נריה ככל אשר צוהו ירמיהו הנביא לקרא בספר דברי יהוה בית יהוה  ס "],"query":"024036008"},{"canonical":"Jeremiah 36:9","passages":["ויהי בשנה החמשית ליהויקים בן יאשיהו מלך יהודה בחדש התשעי קראו צום לפני יהוה כל העם בירושל͏ם וכל העם הבאים מערי יהודה בירושל͏ם "],"query":"024036009"},{"canonical":"Jeremiah 36:10","passages":["ויקרא ברוך בספר את דברי ירמיהו בית יהוה בלשכת גמריהו בן שפן הספר בחצר העליון פתח שער בית יהוה החדש באזני כל העם "],"query":"024036010"},{"canonical":"Jeremiah 36:11","passages":["וישמע מכיהו בן גמריהו בן שפן את כל דברי יהוה מעל הספר "],"query":"024036011"},{"canonical":"Jeremiah 36:12","passages":["וירד בית המלך על לשכת הספר והנה שם כל השרים יושבים אלישמע הספר ודליהו בן שמעיהו ואלנתן בן עכבור וגמריהו בן שפן וצדקיהו בן חנניהו וכל השרים "],"query":"024036012"},{"canonical":"Jeremiah 36:13","passages":["ויגד להם מכיהו את כל הדברים אשר שמע בקרא ברוך בספר באזני העם "],"query":"024036013"},{"canonical":"Jeremiah 36:14","passages":["וישלחו כל השרים אל ברוך את יהודי בן נתניהו בן שלמיהו בן כושי לאמר המגלה אשר קראת בה באזני העם קחנה בידך ולך ויקח ברוך בן נריהו את המגלה בידו ויבא אליהם "],"query":"024036014"},{"canonical":"Jeremiah 36:15","passages":["ויאמרו אליו שב נא וקראנה באזנינו ויקרא ברוך באזניהם "],"query":"024036015"},{"canonical":"Jeremiah 36:16","passages":["ויהי כשמעם את כל הדברים פחדו איש אל רעהו ויאמרו אל ברוך הגיד נגיד למלך את כל הדברים האלה "],"query":"024036016"},{"canonical":"Jeremiah 36:17","passages":["ואת ברוך שאלו לאמר הגד נא לנו איך כתבת את כל הדברים האלה מפיו "],"query":"024036017"},{"canonical":"Jeremiah 36:18","passages":["ויאמר להם ברוך מפיו יקרא אלי את כל הדברים האלה ואני כתב על הספר בדיו פ"],"query":"024036018"},{"canonical":"Jeremiah 36:19","passages":["ויאמרו השרים אל ברוך לך הסתר אתה וירמיהו ואיש אל ידע איפה אתם "],"query":"024036019"},{"canonical":"Jeremiah 36:20","passages":["ויבאו אל המלך חצרה ואת המגלה הפקדו בלשכת אלישמע הספר ויגידו באזני המלך את כל הדברים "],"query":"024036020"},{"canonical":"Jeremiah 36:21","passages":["וישלח המלך את יהודי לקחת את המגלה ויקחה מלשכת אלישמע הספר ויקראה יהודי באזני המלך ובאזני כל השרים העמדים מעל המלך "],"query":"024036021"},{"canonical":"Jeremiah 36:22","passages":["והמלך יושב בית החרף בחדש התשיעי ואת האח לפניו מבערת "],"query":"024036022"},{"canonical":"Jeremiah 36:23","passages":["ויהי כקרוא יהודי שלש דלתות וארבעה יקרעה בתער הספר והשלך אל האש אשר אל האח עד תם כל המגלה על האש אשר על האח "],"query":"024036023"},{"canonical":"Jeremiah 36:24","passages":["ולא פחדו ולא קרעו את בגדיהם המלך וכל עבדיו השמעים את כל הדברים האלה "],"query":"024036024"},{"canonical":"Jeremiah 36:25","passages":["וגם אלנתן ודליהו וגמריהו הפגעו במלך לבלתי שרף את המגלה ולא שמע אליהם "],"query":"024036025"},{"canonical":"Jeremiah 36:26","passages":["ויצוה המלך את ירחמאל בן המלך ואת שריהו בן עזריאל ואת שלמיהו בן עבדאל לקחת את ברוך הספר ואת ירמיהו הנביא ויסתרם יהוה  ס "],"query":"024036026"},{"canonical":"Jeremiah 36:27","passages":["ויהי דבר יהוה אל ירמיהו אחרי שרף המלך את המגלה ואת הדברים אשר כתב ברוך מפי ירמיהו לאמר "],"query":"024036027"},{"canonical":"Jeremiah 36:28","passages":["שוב קח לך מגלה אחרת וכתב עליה את כל הדברים הראשנים אשר היו על המגלה הראשנה אשר שרף יהויקים מלך יהודה "],"query":"024036028"},{"canonical":"Jeremiah 36:29","passages":["ועל יהויקים מלך יהודה תאמר כה אמר יהוה אתה שרפת את המגלה הזאת לאמר מדוע כתבת עליה לאמר בא יבוא מלך בבל והשחית את הארץ הזאת והשבית ממנה אדם ובהמה  ס "],"query":"024036029"},{"canonical":"Jeremiah 36:30","passages":["לכן כה אמר יהוה על יהויקים מלך יהודה לא יהיה לו יושב על כסא דוד ונבלתו תהיה משלכת לחרב ביום ולקרח בלילה "],"query":"024036030"},{"canonical":"Jeremiah 36:31","passages":["ופקדתי עליו ועל זרעו ועל עבדיו את עונם והבאתי עליהם ועל ישבי ירושלם ואל איש יהודה את כל הרעה אשר דברתי אליהם ולא שמעו  ס "],"query":"024036031"},{"canonical":"Jeremiah 36:32","passages":["וירמיהו לקח מגלה אחרת ויתנה אל ברוך בן נריהו הספר ויכתב עליה מפי ירמיהו את כל דברי הספר אשר שרף יהויקים מלך יהודה באש ועוד נוסף עליהם דברים רבים כהמה  ס "],"query":"024036032"}]}