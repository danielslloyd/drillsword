{"query":"026030","verses":[{},{"canonical":"Ezekiel 30:1","passages":["ויהי דבר יהוה אלי לאמר "],"query":"026030001"},{"canonical":"Ezekiel 30:2","passages":["בן אדם הנבא ואמרת כה אמר אדני יהוה הילילו הה ליום "],"query":"026030002"},{"canonical":"Ezekiel 30:3","passages":["כי קרוב יום וקרוב יום ליהוה יום ענן עת גוים יהיה "],"query":"026030003"},{"canonical":"Ezekiel 30:4","passages":["ובאה חרב במצרים והיתה חלחלה בכוש בנפל חלל במצרים ולקחו המונה ונהרסו יסודתיה "],"query":"026030004"},{"canonical":"Ezekiel 30:5","passages":["כוש ופוט ולוד וכל הערב וכוב ובני ארץ הברית אתם בחרב יפלו פ"],"query":"026030005"},{"canonical":"Ezekiel 30:6","passages":["כה אמר יהוה ונפלו סמכי מצרים וירד גאון עזה ממגדל סונה בחרב יפלו בה נאם אדני יהוה "],"query":"026030006"},{"canonical":"Ezekiel 30:7","passages":["ונשמו בתוך ארצות נשמות ועריו בתוך ערים נחרבות תהיינה "],"query":"026030007"},{"canonical":"Ezekiel 30:8","passages":["וידעו כי אני יהוה בתתי אש במצרים ונשברו כל עזריה "],"query":"026030008"},{"canonical":"Ezekiel 30:9","passages":["ביום ההוא יצאו מלאכים מלפני בצים להחריד את כוש בטח והיתה חלחלה בהם ביום מצרים כי הנה באה  ס "],"query":"026030009"},{"canonical":"Ezekiel 30:10","passages":["כה אמר אדני יהוה והשבתי את המון מצרים ביד נבוכדראצר מלך בבל "],"query":"026030010"},{"canonical":"Ezekiel 30:11","passages":["הוא ועמו אתו עריצי גוים מובאים לשחת הארץ והריקו חרבותם על מצרים ומלאו את הארץ חלל "],"query":"026030011"},{"canonical":"Ezekiel 30:12","passages":["ונתתי יארים חרבה ומכרתי את הארץ ביד רעים והשמתי ארץ ומלאה ביד זרים אני יהוה דברתי  ס "],"query":"026030012"},{"canonical":"Ezekiel 30:13","passages":["כה אמר אדני יהוה והאבדתי גלולים והשבתי אלילים מנף ונשיא מארץ מצרים לא יהיה עוד ונתתי יראה בארץ מצרים "],"query":"026030013"},{"canonical":"Ezekiel 30:14","passages":["והשמתי את פתרוס ונתתי אש בצען ועשיתי שפטים בנא "],"query":"026030014"},{"canonical":"Ezekiel 30:15","passages":["ושפכתי חמתי על סין מעוז מצרים והכרתי את המון נא "],"query":"026030015"},{"canonical":"Ezekiel 30:16","passages":["ונתתי אש במצרים חול תחול סין ונא תהיה להבקע ונף צרי יומם "],"query":"026030016"},{"canonical":"Ezekiel 30:17","passages":["בחורי און ופי בסת בחרב יפלו והנה בשבי תלכנה "],"query":"026030017"},{"canonical":"Ezekiel 30:18","passages":["ובתחפנחס חשך היום בשברי שם את מטות מצרים ונשבת בה גאון עזה היא ענן יכסנה ובנותיה בשבי תלכנה "],"query":"026030018"},{"canonical":"Ezekiel 30:19","passages":["ועשיתי שפטים במצרים וידעו כי אני יהוה פ"],"query":"026030019"},{"canonical":"Ezekiel 30:20","passages":["ויהי באחת עשרה שנה בראשון בשבעה לחדש היה דבר יהוה אלי לאמר "],"query":"026030020"},{"canonical":"Ezekiel 30:21","passages":["בן אדם את זרוע פרעה מלך מצרים שברתי והנה לא חבשה לתת רפאות לשום חתול לחבשה לחזקה לתפש בחרב  ס "],"query":"026030021"},{"canonical":"Ezekiel 30:22","passages":["לכן כה אמר אדני יהוה הנני אל פרעה מלך מצרים ושברתי את זרעתיו את החזקה ואת הנשברת והפלתי את החרב מידו "],"query":"026030022"},{"canonical":"Ezekiel 30:23","passages":["והפצותי את מצרים בגוים וזריתם בארצות "],"query":"026030023"},{"canonical":"Ezekiel 30:24","passages":["וחזקתי את זרעות מלך בבל ונתתי את חרבי בידו ושברתי את זרעות פרעה ונאק נאקות חלל לפניו "],"query":"026030024"},{"canonical":"Ezekiel 30:25","passages":["והחזקתי את זרעות מלך בבל וזרעות פרעה תפלנה וידעו כי אני יהוה בתתי חרבי ביד מלך בבל ונטה אותה אל ארץ מצרים "],"query":"026030025"},{"canonical":"Ezekiel 30:26","passages":["והפצותי את מצרים בגוים וזריתי אותם בארצות וידעו כי אני יהוה  ס "],"query":"026030026"}]}