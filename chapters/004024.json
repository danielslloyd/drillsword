{"query":"004024","verses":[{},{"canonical":"Numbers 24:1","passages":["וירא בלעם כי טוב בעיני יהוה לברך את ישראל ולא הלך כפעם בפעם לקראת נחשים וישת אל המדבר פניו "],"query":"004024001"},{"canonical":"Numbers 24:2","passages":["וישא בלעם את עיניו וירא את ישראל שכן לשבטיו ותהי עליו רוח אלהים "],"query":"004024002"},{"canonical":"Numbers 24:3","passages":["וישא משלו ויאמר נאם בלעם בנו בער ונאם הגבר שתם העין "],"query":"004024003"},{"canonical":"Numbers 24:4","passages":["נאם שמע אמרי אל אשר מחזה שדי יחזה נפל וגלוי עינים "],"query":"004024004"},{"canonical":"Numbers 24:5","passages":["מה טבו אהליך יעקב משכנתיך ישראל "],"query":"004024005"},{"canonical":"Numbers 24:6","passages":["כנחלים נטיו כגנת עלי נהר כאהלים נטע יהוה כארזים עלי מים "],"query":"004024006"},{"canonical":"Numbers 24:7","passages":["יזל מים מדליו וזרעו במים רבים וירם מאגג מלכו ותנשא מלכתו "],"query":"004024007"},{"canonical":"Numbers 24:8","passages":["אל מוציאו ממצרים כתועפת ראם לו יאכל גוים צריו ועצמתיהם יגרם וחציו ימחץ "],"query":"004024008"},{"canonical":"Numbers 24:9","passages":["כרע שכב כארי וכלביא מי יקימנו מברכיך ברוך וארריך ארור "],"query":"004024009"},{"canonical":"Numbers 24:10","passages":["ויחר אף בלק אל בלעם ויספק את כפיו ויאמר בלק אל בלעם לקב איבי קראתיך והנה ברכת ברך זה שלש פעמים "],"query":"004024010"},{"canonical":"Numbers 24:11","passages":["ועתה ברח לך אל מקומך אמרתי כבד אכבדך והנה מנעך יהוה מכבוד "],"query":"004024011"},{"canonical":"Numbers 24:12","passages":["ויאמר בלעם אל בלק הלא גם אל מלאכיך אשר שלחת אלי דברתי לאמר "],"query":"004024012"},{"canonical":"Numbers 24:13","passages":["אם יתן לי בלק מלא ביתו כסף וזהב לא אוכל לעבר את פי יהוה לעשות טובה או רעה מלבי אשר ידבר יהוה אתו אדבר "],"query":"004024013"},{"canonical":"Numbers 24:14","passages":["ועתה הנני הולך לעמי לכה איעצך אשר יעשה העם הזה לעמך באחרית הימים "],"query":"004024014"},{"canonical":"Numbers 24:15","passages":["וישא משלו ויאמר נאם בלעם בנו בער ונאם הגבר שתם העין "],"query":"004024015"},{"canonical":"Numbers 24:16","passages":["נאם שמע אמרי אל וידע דעת עליון מחזה שדי י͏חזה נפל וגלוי עינים "],"query":"004024016"},{"canonical":"Numbers 24:17","passages":["אראנו ולא עתה אשורנו ולא קרוב דרך כוכב מיעקב וקם שבט מישראל ומחץ פאתי מואב וקרקר כל בני שת "],"query":"004024017"},{"canonical":"Numbers 24:18","passages":["והיה אדום ירשה והיה ירשה שעיר איביו וישראל עשה חיל "],"query":"004024018"},{"canonical":"Numbers 24:19","passages":["וירד מיעקב וה͏אביד שריד מעיר "],"query":"004024019"},{"canonical":"Numbers 24:20","passages":["וירא את עמלק וישא משלו ויאמר ראשית גוים עמלק ואחריתו עדי אבד "],"query":"004024020"},{"canonical":"Numbers 24:21","passages":["וירא את הקיני וישא משלו ויאמר איתן מושבך ושים בסלע קנך "],"query":"004024021"},{"canonical":"Numbers 24:22","passages":["כי אם יהיה לבער קין עד מה אשור תשבך "],"query":"004024022"},{"canonical":"Numbers 24:23","passages":["וישא משלו ויאמר אוי מי יחיה משמו אל "],"query":"004024023"},{"canonical":"Numbers 24:24","passages":["וצים מיד כתים וענו אשור וענו עבר וגם הוא עדי אבד "],"query":"004024024"},{"canonical":"Numbers 24:25","passages":["ויקם בלעם וילך וישב למקמו וגם בלק הלך לדרכו פ"],"query":"004024025"}]}