{"query":"049004","verses":[{},{"canonical":"Ephesians 4:1","passages":["Παρακαλῶ οὖν ὑμᾶς ἐγὼ ὁ δέσμιος ἐν κυρίῳ ἀξίως περιπατῆσαι τῆς κλήσεως ἧς ἐκλήθητε,  "],"query":"049004001"},{"canonical":"Ephesians 4:2","passages":["μετὰ πάσης ταπεινοφροσύνης καὶ πραΰτητος,  μετὰ μακροθυμίας,  ἀνεχόμενοι ἀλλήλων ἐν ἀγάπῃ,  "],"query":"049004002"},{"canonical":"Ephesians 4:3","passages":["σπουδάζοντες τηρεῖν τὴν ἑνότητα τοῦ πνεύματος ἐν τῷ συνδέσμῳ τῆς εἰρήνης·  "],"query":"049004003"},{"canonical":"Ephesians 4:4","passages":["ἓν σῶμα καὶ ἓν πνεῦμα,  καθὼς καὶ ἐκλήθητε ἐν μιᾷ ἐλπίδι τῆς κλήσεως ὑμῶν·  "],"query":"049004004"},{"canonical":"Ephesians 4:5","passages":["εἷς κύριος,  μία πίστις,  ἓν βάπτισμα·  "],"query":"049004005"},{"canonical":"Ephesians 4:6","passages":["εἷς θεὸς καὶ πατὴρ πάντων,  ὁ ἐπὶ πάντων καὶ διὰ πάντων καὶ ἐν  ⸀πᾶσιν.  "],"query":"049004006"},{"canonical":"Ephesians 4:7","passages":["Ἑνὶ δὲ ἑκάστῳ ἡμῶν ἐδόθη  ⸀ἡ χάρις κατὰ τὸ μέτρον τῆς δωρεᾶς τοῦ Χριστοῦ.  "],"query":"049004007"},{"canonical":"Ephesians 4:8","passages":["διὸ λέγει·  Ἀναβὰς εἰς ὕψος ᾐχμαλώτευσεν αἰχμαλωσίαν,   ⸀ἔδωκεν δόματα τοῖς ἀνθρώποις.  "],"query":"049004008"},{"canonical":"Ephesians 4:9","passages":["τὸ δὲ Ἀνέβη τί ἐστιν εἰ μὴ ὅτι καὶ  ⸀κατέβη εἰς τὰ κατώτερα μέρη τῆς γῆς;  "],"query":"049004009"},{"canonical":"Ephesians 4:10","passages":["ὁ καταβὰς αὐτός ἐστιν καὶ ὁ ἀναβὰς ὑπεράνω πάντων τῶν οὐρανῶν,  ἵνα πληρώσῃ τὰ πάντα.  "],"query":"049004010"},{"canonical":"Ephesians 4:11","passages":["καὶ αὐτὸς ἔδωκεν τοὺς μὲν ἀποστόλους,  τοὺς δὲ προφήτας,  τοὺς δὲ εὐαγγελιστάς,  τοὺς δὲ ποιμένας καὶ διδασκάλους,  "],"query":"049004011"},{"canonical":"Ephesians 4:12","passages":["πρὸς τὸν καταρτισμὸν τῶν ἁγίων εἰς ἔργον διακονίας,  εἰς οἰκοδομὴν τοῦ σώματος τοῦ Χριστοῦ,  "],"query":"049004012"},{"canonical":"Ephesians 4:13","passages":["μέχρι καταντήσωμεν οἱ πάντες εἰς τὴν ἑνότητα τῆς πίστεως καὶ τῆς ἐπιγνώσεως τοῦ υἱοῦ τοῦ θεοῦ,  εἰς ἄνδρα τέλειον,  εἰς μέτρον ἡλικίας τοῦ πληρώματος τοῦ Χριστοῦ,  "],"query":"049004013"},{"canonical":"Ephesians 4:14","passages":["ἵνα μηκέτι ὦμεν νήπιοι,  κλυδωνιζόμενοι καὶ περιφερόμενοι παντὶ ἀνέμῳ τῆς διδασκαλίας ἐν τῇ κυβείᾳ τῶν ἀνθρώπων ἐν πανουργίᾳ πρὸς τὴν μεθοδείαν τῆς πλάνης,  "],"query":"049004014"},{"canonical":"Ephesians 4:15","passages":["ἀληθεύοντες δὲ ἐν ἀγάπῃ αὐξήσωμεν εἰς αὐτὸν τὰ πάντα,  ὅς ἐστιν ἡ κεφαλή,   ⸀Χριστός,  "],"query":"049004015"},{"canonical":"Ephesians 4:16","passages":["ἐξ οὗ πᾶν τὸ σῶμα συναρμολογούμενον καὶ συμβιβαζόμενον διὰ πάσης ἁφῆς τῆς ἐπιχορηγίας κατ’ ἐνέργειαν ἐν μέτρῳ ἑνὸς ἑκάστου μέρους τὴν αὔξησιν τοῦ σώματος ποιεῖται εἰς οἰκοδομὴν ἑαυτοῦ ἐν ἀγάπῃ.  "],"query":"049004016"},{"canonical":"Ephesians 4:17","passages":["Τοῦτο οὖν λέγω καὶ μαρτύρομαι ἐν κυρίῳ,  μηκέτι ὑμᾶς περιπατεῖν καθὼς καὶ  ⸀τὰ ἔθνη περιπατεῖ ἐν ματαιότητι τοῦ νοὸς αὐτῶν,  "],"query":"049004017"},{"canonical":"Ephesians 4:18","passages":[" ⸀ἐσκοτωμένοι τῇ διανοίᾳ ὄντες,  ἀπηλλοτριωμένοι τῆς ζωῆς τοῦ θεοῦ,  διὰ τὴν ἄγνοιαν τὴν οὖσαν ἐν αὐτοῖς,  διὰ τὴν πώρωσιν τῆς καρδίας αὐτῶν,  "],"query":"049004018"},{"canonical":"Ephesians 4:19","passages":["οἵτινες ἀπηλγηκότες ἑαυτοὺς παρέδωκαν τῇ ἀσελγείᾳ εἰς ἐργασίαν ἀκαθαρσίας πάσης ἐν πλεονεξίᾳ.  "],"query":"049004019"},{"canonical":"Ephesians 4:20","passages":["ὑμεῖς δὲ οὐχ οὕτως ἐμάθετε τὸν Χριστόν,  "],"query":"049004020"},{"canonical":"Ephesians 4:21","passages":["εἴ γε αὐτὸν ἠκούσατε καὶ ἐν αὐτῷ ἐδιδάχθητε,  καθώς ἐστιν ἀλήθεια ἐν τῷ Ἰησοῦ,  "],"query":"049004021"},{"canonical":"Ephesians 4:22","passages":["ἀποθέσθαι ὑμᾶς κατὰ τὴν προτέραν ἀναστροφὴν τὸν παλαιὸν ἄνθρωπον τὸν φθειρόμενον κατὰ τὰς ἐπιθυμίας τῆς ἀπάτης,  "],"query":"049004022"},{"canonical":"Ephesians 4:23","passages":["ἀνανεοῦσθαι δὲ τῷ πνεύματι τοῦ νοὸς ὑμῶν,  "],"query":"049004023"},{"canonical":"Ephesians 4:24","passages":["καὶ ἐνδύσασθαι τὸν καινὸν ἄνθρωπον τὸν κατὰ θεὸν κτισθέντα ἐν δικαιοσύνῃ καὶ ὁσιότητι τῆς ἀληθείας.  "],"query":"049004024"},{"canonical":"Ephesians 4:25","passages":["Διὸ ἀποθέμενοι τὸ ψεῦδος λαλεῖτε ἀλήθειαν ἕκαστος μετὰ τοῦ πλησίον αὐτοῦ,  ὅτι ἐσμὲν ἀλλήλων μέλη.  "],"query":"049004025"},{"canonical":"Ephesians 4:26","passages":["ὀργίζεσθε καὶ μὴ ἁμαρτάνετε·  ὁ ἥλιος μὴ ἐπιδυέτω  ⸀ἐπὶ παροργισμῷ ὑμῶν,  "],"query":"049004026"},{"canonical":"Ephesians 4:27","passages":["μηδὲ δίδοτε τόπον τῷ διαβόλῳ.  "],"query":"049004027"},{"canonical":"Ephesians 4:28","passages":["ὁ κλέπτων μηκέτι κλεπτέτω,  μᾶλλον δὲ κοπιάτω ἐργαζόμενος  ⸂ταῖς ἰδίαις χερσὶν τὸ ἀγαθόν⸃,  ἵνα ἔχῃ μεταδιδόναι τῷ χρείαν ἔχοντι.  "],"query":"049004028"},{"canonical":"Ephesians 4:29","passages":["πᾶς λόγος σαπρὸς ἐκ τοῦ στόματος ὑμῶν μὴ ἐκπορευέσθω,  ἀλλὰ εἴ τις ἀγαθὸς πρὸς οἰκοδομὴν τῆς χρείας,  ἵνα δῷ χάριν τοῖς ἀκούουσιν.  "],"query":"049004029"},{"canonical":"Ephesians 4:30","passages":["καὶ μὴ λυπεῖτε τὸ πνεῦμα τὸ ἅγιον τοῦ θεοῦ,  ἐν ᾧ ἐσφραγίσθητε εἰς ἡμέραν ἀπολυτρώσεως.  "],"query":"049004030"},{"canonical":"Ephesians 4:31","passages":["πᾶσα πικρία καὶ θυμὸς καὶ ὀργὴ καὶ κραυγὴ καὶ βλασφημία ἀρθήτω ἀφ’ ὑμῶν σὺν πάσῃ κακίᾳ.  "],"query":"049004031"},{"canonical":"Ephesians 4:32","passages":[" ⸀γίνεσθε εἰς ἀλλήλους χρηστοί,  εὔσπλαγχνοι,  χαριζόμενοι ἑαυτοῖς καθὼς καὶ ὁ θεὸς ἐν Χριστῷ ἐχαρίσατο  ⸀ὑμῖν.  "],"query":"049004032"}]}