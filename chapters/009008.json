{"query":"009008","verses":[{},{"canonical":"1 Samuel 8:1","passages":["ויהי כאשר זקן שמואל וישם את בניו שפטים לישראל "],"query":"009008001"},{"canonical":"1 Samuel 8:2","passages":["ויהי שם בנו הבכור יואל ושם משנהו אביה שפטים בבאר שבע "],"query":"009008002"},{"canonical":"1 Samuel 8:3","passages":["ולא הלכו בניו פ"],"query":"009008003"},{"canonical":"1 Samuel 8:4","passages":["ויתקבצו כל זקני ישראל ויבאו אל שמואל הרמתה "],"query":"009008004"},{"canonical":"1 Samuel 8:5","passages":["ויאמרו אליו הנה אתה זקנת ובניך לא הלכו בדרכיך עתה שימה לנו מלך לשפטנו ככל הגוים "],"query":"009008005"},{"canonical":"1 Samuel 8:6","passages":["וירע הדבר בעיני שמואל כאשר אמרו תנה לנו מלך לשפטנו ויתפלל שמואל אל יהוה פ"],"query":"009008006"},{"canonical":"1 Samuel 8:7","passages":["ויאמר יהוה אל שמואל שמע בקול העם לכל אשר יאמרו אליך כי לא אתך מאסו כי אתי מאסו ממלך עליהם "],"query":"009008007"},{"canonical":"1 Samuel 8:8","passages":["ככל המעשים אשר עשו מיום העלתי אתם ממצרים ועד היום הזה ויעזבני ויעבדו אלהים אחרים כן המה עשים גם לך "],"query":"009008008"},{"canonical":"1 Samuel 8:9","passages":["ועתה שמע בקולם אך כי העד תעיד בהם והגדת להם משפט המלך אשר ימלך עליהם  ס "],"query":"009008009"},{"canonical":"1 Samuel 8:10","passages":["ויאמר שמואל את כל דברי יהוה אל העם השאלים מאתו מלך  ס "],"query":"009008010"},{"canonical":"1 Samuel 8:11","passages":["ויאמר זה יהיה משפט המלך אשר ימלך עליכם את בניכם יקח ושם לו במרכבתו ובפרשיו ורצו לפני מרכבתו "],"query":"009008011"},{"canonical":"1 Samuel 8:12","passages":["ולשום לו שרי אלפים ושרי חמשים ולחרש חרישו ולקצר קצירו ולעשות כלי מלחמתו וכלי רכבו "],"query":"009008012"},{"canonical":"1 Samuel 8:13","passages":["ואת בנותיכם יקח לרקחות ולטבחות ולאפות "],"query":"009008013"},{"canonical":"1 Samuel 8:14","passages":["ואת שדותיכם ואת כרמיכם וזיתיכם הטובים יקח ונתן לעבדיו "],"query":"009008014"},{"canonical":"1 Samuel 8:15","passages":["וזרעיכם וכרמיכם יעשר ונתן לסריסיו ולעבדיו "],"query":"009008015"},{"canonical":"1 Samuel 8:16","passages":["ואת עבדיכם ואת שפחותיכם ואת בחוריכם הטובים ואת חמוריכם יקח ועשה למלאכתו "],"query":"009008016"},{"canonical":"1 Samuel 8:17","passages":["צאנכם יעשר ואתם תהיו לו לעבדים "],"query":"009008017"},{"canonical":"1 Samuel 8:18","passages":["וזעקתם ביום ההוא מלפני מלככם אשר בחרתם לכם ולא יענה יהוה אתכם ביום ההוא "],"query":"009008018"},{"canonical":"1 Samuel 8:19","passages":["וימאנו העם לשמע בקול שמואל ויאמרו לא כי אם מלך יהיה עלינו "],"query":"009008019"},{"canonical":"1 Samuel 8:20","passages":["והיינו גם אנחנו ככל הגוים ושפטנו מלכנו ויצא לפנינו ונלחם את מלחמתנו "],"query":"009008020"},{"canonical":"1 Samuel 8:21","passages":["וישמע שמואל את כל דברי העם וידברם באזני יהוה פ"],"query":"009008021"},{"canonical":"1 Samuel 8:22","passages":["ויאמר יהוה אל שמואל שמע בקולם והמלכת להם מלך ויאמר שמואל אל אנשי ישראל לכו איש לעירו פ"],"query":"009008022"}]}