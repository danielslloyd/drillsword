{"query":"019148","verses":[{},{"canonical":"Psalm 148:1","passages":["הללו יה הללו את יהוה מן השמים ה͏ללוהו במרומים "],"query":"019148001"},{"canonical":"Psalm 148:2","passages":["ה͏ללוהו כל מלאכיו הללוהו כל צבאיו "],"query":"019148002"},{"canonical":"Psalm 148:3","passages":["הללוהו שמש וירח הללוהו כל כוכבי אור "],"query":"019148003"},{"canonical":"Psalm 148:4","passages":["הללוהו שמי השמים והמים אשר מעל השמים "],"query":"019148004"},{"canonical":"Psalm 148:5","passages":["יהללו את שם יהוה כי הוא צוה ונבראו "],"query":"019148005"},{"canonical":"Psalm 148:6","passages":["ויעמידם לעד לעולם חק נתן ולא יעבור "],"query":"019148006"},{"canonical":"Psalm 148:7","passages":["הללו את יהוה מן הארץ תנינים וכל תהמות "],"query":"019148007"},{"canonical":"Psalm 148:8","passages":["אש וברד שלג וקיטור רוח סערה עשה דברו "],"query":"019148008"},{"canonical":"Psalm 148:9","passages":["ההרים וכל גבעות עץ פרי וכל ארזים "],"query":"019148009"},{"canonical":"Psalm 148:10","passages":["החיה וכל בהמה רמש וצפור כנף "],"query":"019148010"},{"canonical":"Psalm 148:11","passages":["מלכי ארץ וכל לאמים שרים וכל שפטי ארץ "],"query":"019148011"},{"canonical":"Psalm 148:12","passages":["בחורים וגם בתולות זקנים עם נער͏ים "],"query":"019148012"},{"canonical":"Psalm 148:13","passages":["יהללו את שם יהוה כי נשגב שמו לבדו הודו על ארץ ושמים "],"query":"019148013"},{"canonical":"Psalm 148:14","passages":["וירם קרן לעמו תהלה לכל חסידיו לבני ישראל עם קרבו הללו יה "],"query":"019148014"}]}