{"query":"023041","verses":[{},{"canonical":"Isaiah 41:1","passages":["החרישו אלי איים ולאמים יחליפו כח יגשו אז ידברו יחדו למשפט נקרבה "],"query":"023041001"},{"canonical":"Isaiah 41:2","passages":["מי העיר ממזרח צדק יקראהו לרגלו יתן לפניו גוים ומלכים ירד יתן כעפר חרבו כקש נדף קשתו "],"query":"023041002"},{"canonical":"Isaiah 41:3","passages":["ירדפם יעבור שלום ארח ברגליו לא יבוא "],"query":"023041003"},{"canonical":"Isaiah 41:4","passages":["מי פעל ועשה קרא הדרות מראש אני יהוה ראשון ואת אחרנים אני הוא "],"query":"023041004"},{"canonical":"Isaiah 41:5","passages":["ראו איים וייראו קצות הארץ יחרדו קרבו ויאתיון "],"query":"023041005"},{"canonical":"Isaiah 41:6","passages":["איש את רעהו יעזרו ולאחיו יאמר חזק "],"query":"023041006"},{"canonical":"Isaiah 41:7","passages":["ויחזק חרש את צרף מחליק פטיש את הולם פעם אמר לדבק טוב הוא ויחזקהו במסמרים לא ימוט  ס "],"query":"023041007"},{"canonical":"Isaiah 41:8","passages":["ואתה ישראל עבדי יעקב אשר בחרתיך זרע אברהם אהבי "],"query":"023041008"},{"canonical":"Isaiah 41:9","passages":["אשר החזקתיך מקצות הארץ ומאציליה קראתיך ואמר לך עבדי אתה בחרתיך ולא מאסתיך "],"query":"023041009"},{"canonical":"Isaiah 41:10","passages":["אל תירא כי עמך אני אל תשתע כי אני אלהיך אמצתיך אף עזרתיך אף תמכתיך בימין צדקי "],"query":"023041010"},{"canonical":"Isaiah 41:11","passages":["הן יבשו ויכלמו כל הנחרים בך יהיו כאין ויאבדו אנשי ריבך "],"query":"023041011"},{"canonical":"Isaiah 41:12","passages":["תבקשם ולא תמצאם אנשי מצתך יהיו כאין וכאפס אנשי מלחמתך "],"query":"023041012"},{"canonical":"Isaiah 41:13","passages":["כי אני יהוה אלהיך מחזיק ימינך האמר לך אל תירא אני עזרתיך  ס "],"query":"023041013"},{"canonical":"Isaiah 41:14","passages":["אל תיראי תולעת יעקב מתי ישראל אני עזרתיך נאם יהוה וגאלך קדוש ישראל "],"query":"023041014"},{"canonical":"Isaiah 41:15","passages":["הנה שמתיך למורג חרוץ חדש בעל פיפיות תדוש הרים ותדק וגבעות כמץ תשים "],"query":"023041015"},{"canonical":"Isaiah 41:16","passages":["תזרם ורוח תשאם וסערה תפיץ אותם ואתה תגיל ביהוה בקדוש ישראל תתהלל פ"],"query":"023041016"},{"canonical":"Isaiah 41:17","passages":["העניים והאביונים מבקשים מים ואין לשונם בצמא נשתה אני יהוה אענם אלהי ישראל לא אעזבם "],"query":"023041017"},{"canonical":"Isaiah 41:18","passages":["אפתח על שפיים נהרות ובתוך בקעות מעינות אשים מדבר לאגם מים וארץ ציה למוצאי מים "],"query":"023041018"},{"canonical":"Isaiah 41:19","passages":["אתן במדבר ארז שטה והדס ועץ שמן אשים בערבה ברוש תדהר ותאשור יחדו "],"query":"023041019"},{"canonical":"Isaiah 41:20","passages":["למען יראו וידעו וישימו וישכילו יחדו כי יד יהוה עשתה זאת וקדוש ישראל בראה פ"],"query":"023041020"},{"canonical":"Isaiah 41:21","passages":["קרבו ריבכם יאמר יהוה הגישו עצמותיכם יאמר מלך יעקב "],"query":"023041021"},{"canonical":"Isaiah 41:22","passages":["יגישו ויגידו לנו את אשר תקרינה הראשנות מה הנה הגידו ונשימה לבנו ונדעה אחריתן או הבאות השמיענו "],"query":"023041022"},{"canonical":"Isaiah 41:23","passages":["הגידו האתיות לאחור ונדעה כי אלהים אתם אף תיטיבו ותרעו ונשתעה ונראה יחדו "],"query":"023041023"},{"canonical":"Isaiah 41:24","passages":["הן אתם מאין ופעלכם מאפע תועבה יבחר בכם "],"query":"023041024"},{"canonical":"Isaiah 41:25","passages":["העירותי מצפון ויאת ממזרח שמש יקרא בשמי ויבא סגנים כמו חמר וכמו יוצר ירמס טיט "],"query":"023041025"},{"canonical":"Isaiah 41:26","passages":["מי הגיד מראש ונדעה ומלפנים ונאמר צדיק אף אין מגיד אף אין משמיע אף אין שמע אמריכם "],"query":"023041026"},{"canonical":"Isaiah 41:27","passages":["ראשון לציון הנה הנם ולירושל͏ם מבשר אתן "],"query":"023041027"},{"canonical":"Isaiah 41:28","passages":["וארא ואין איש ומאלה ואין יועץ ואשאלם וישיבו דבר "],"query":"023041028"},{"canonical":"Isaiah 41:29","passages":["הן כלם און אפס מעשיהם רוח ותהו נסכיהם פ"],"query":"023041029"}]}