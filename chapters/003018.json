{"query":"003018","verses":[{},{"canonical":"Leviticus 18:1","passages":["וידבר יהוה אל משה לאמר "],"query":"003018001"},{"canonical":"Leviticus 18:2","passages":["דבר אל בני ישראל ואמרת אלהם אני יהוה אלהיכם "],"query":"003018002"},{"canonical":"Leviticus 18:3","passages":["כמעשה ארץ מצרים אשר ישבתם בה לא תעשו וכמעשה ארץ כנען אשר אני מביא אתכם שמה לא תעשו ובחקתיהם לא תלכו "],"query":"003018003"},{"canonical":"Leviticus 18:4","passages":["את משפטי תעשו ואת חקתי תשמרו ללכת בהם אני יהוה אלהיכם "],"query":"003018004"},{"canonical":"Leviticus 18:5","passages":["ושמרתם את חקתי ואת משפטי אשר יעשה אתם האדם וחי בהם אני יהוה  ס "],"query":"003018005"},{"canonical":"Leviticus 18:6","passages":["איש איש אל כל שאר בשרו לא תקרבו לגלות ערוה אני יהוה  ס "],"query":"003018006"},{"canonical":"Leviticus 18:7","passages":["ערות אביך וערות אמך לא תגלה אמך הוא לא תגלה ערותה  ס "],"query":"003018007"},{"canonical":"Leviticus 18:8","passages":["ערות אשת אביך לא תגלה ערות אביך הוא  ס "],"query":"003018008"},{"canonical":"Leviticus 18:9","passages":["ערות אחותך בת אביך או בת אמך מולדת בית או מולדת חוץ לא תגלה ערותן  ס "],"query":"003018009"},{"canonical":"Leviticus 18:10","passages":["ערות בת בנך או בת בתך לא תגלה ערותן כי ערותך הנה  ס "],"query":"003018010"},{"canonical":"Leviticus 18:11","passages":["ערות בת אשת אביך מולדת אביך אחותך הוא לא תגלה ערותה  ס "],"query":"003018011"},{"canonical":"Leviticus 18:12","passages":["ערות אחות אביך לא תגלה שאר אביך הוא  ס "],"query":"003018012"},{"canonical":"Leviticus 18:13","passages":["ערות אחות אמך לא תגלה כי שאר אמך הוא  ס "],"query":"003018013"},{"canonical":"Leviticus 18:14","passages":["ערות אחי אביך לא תגלה אל אשתו לא תקרב דדתך הוא  ס "],"query":"003018014"},{"canonical":"Leviticus 18:15","passages":["ערות כלתך לא תגלה אשת בנך הוא לא תגלה ערותה  ס "],"query":"003018015"},{"canonical":"Leviticus 18:16","passages":["ערות אשת אחיך לא תגלה ערות אחיך הוא  ס "],"query":"003018016"},{"canonical":"Leviticus 18:17","passages":["ערות אשה ובתה לא תגלה את בת בנה ואת בת בתה לא תקח לגלות ערותה שארה הנה זמה הוא "],"query":"003018017"},{"canonical":"Leviticus 18:18","passages":["ואשה אל אחתה לא תקח לצרר לגלות ערותה עליה בחייה "],"query":"003018018"},{"canonical":"Leviticus 18:19","passages":["ואל אשה בנדת טמאתה לא תקרב לגלות ערותה "],"query":"003018019"},{"canonical":"Leviticus 18:20","passages":["ואל אשת עמיתך לא תתן שכבתך לזרע לטמאה בה "],"query":"003018020"},{"canonical":"Leviticus 18:21","passages":["ומזרעך לא תתן להעביר למלך ולא תחלל את שם אלהיך אני יהוה "],"query":"003018021"},{"canonical":"Leviticus 18:22","passages":["ואת זכר לא תשכב משכבי אשה תועבה הוא "],"query":"003018022"},{"canonical":"Leviticus 18:23","passages":["ובכל בהמה לא תתן שכבתך לטמאה בה ואשה לא תעמד לפני בהמה לרבעה תבל הוא "],"query":"003018023"},{"canonical":"Leviticus 18:24","passages":["אל תטמאו בכל אלה כי בכל אלה נטמאו הגוים אשר אני משלח מפניכם "],"query":"003018024"},{"canonical":"Leviticus 18:25","passages":["ותטמא הארץ ואפקד עונה עליה ותקא הארץ את ישביה "],"query":"003018025"},{"canonical":"Leviticus 18:26","passages":["ושמרתם אתם את חקתי ואת משפטי ולא תעשו מכל התועבת האלה האזרח והגר הגר בתוככם "],"query":"003018026"},{"canonical":"Leviticus 18:27","passages":["כי את כל התועבת האל עשו אנשי הארץ אשר לפניכם ותטמא הארץ "],"query":"003018027"},{"canonical":"Leviticus 18:28","passages":["ולא תקיא הארץ אתכם בטמאכם אתה כאשר קאה את הגוי אשר לפניכם "],"query":"003018028"},{"canonical":"Leviticus 18:29","passages":["כי כל אשר יעשה מכל התועבות האלה ונכרתו הנפשות העשת מקרב עמם "],"query":"003018029"},{"canonical":"Leviticus 18:30","passages":["ושמרתם את משמרתי לבלתי עשות מחקות התועבת אשר נעשו לפניכם ולא תטמאו בהם אני יהוה אלהיכם פ"],"query":"003018030"}]}