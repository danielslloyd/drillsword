{"query":"038006","verses":[{},{"canonical":"Zechariah 6:1","passages":["ואשב ואשא עיני ואראה והנה ארבע מרכבות יצאות מבין שני ההרים וההרים הרי נחשת "],"query":"038006001"},{"canonical":"Zechariah 6:2","passages":["במרכבה הראשנה סוסים אדמים ובמרכבה השנית סוסים שחרים "],"query":"038006002"},{"canonical":"Zechariah 6:3","passages":["ובמרכבה השלשית סוסים לבנים ובמרכבה הרבעית סוסים ברדים אמצים "],"query":"038006003"},{"canonical":"Zechariah 6:4","passages":["ואען ואמר אל המלאך הדבר בי מה אלה אדני "],"query":"038006004"},{"canonical":"Zechariah 6:5","passages":["ויען המלאך ויאמר אלי אלה ארבע רחות השמים יוצאות מהתיצב על אדון כל הארץ "],"query":"038006005"},{"canonical":"Zechariah 6:6","passages":["אשר בה הסוסים השחרים יצאים אל ארץ צפון והלבנים יצאו אל א͏חריהם והברדים יצאו אל ארץ התימן "],"query":"038006006"},{"canonical":"Zechariah 6:7","passages":["והאמצים יצאו ויבקשו ללכת להתהלך בארץ ויאמר לכו התהלכו בארץ ותתהלכנה בארץ "],"query":"038006007"},{"canonical":"Zechariah 6:8","passages":["ויזעק אתי וידבר אלי לאמר ראה היוצאים אל ארץ צפון הניחו את רוחי בארץ צפון  ס "],"query":"038006008"},{"canonical":"Zechariah 6:9","passages":["ויהי דבר יהוה אלי לאמר "],"query":"038006009"},{"canonical":"Zechariah 6:10","passages":["לקוח מאת הגולה מחלדי ומאת טוביה ומאת ידעיה ובאת אתה ביום ההוא ובאת בית יאשיה בן צפניה אשר באו מבבל "],"query":"038006010"},{"canonical":"Zechariah 6:11","passages":["ולקחת כסף וזהב ועשית עטרות ושמת בראש יהושע בן יהוצדק הכהן הגדול "],"query":"038006011"},{"canonical":"Zechariah 6:12","passages":["ואמרת אליו לאמר כה אמר יהוה צבאות לאמר הנה איש צמח שמו ומתחתיו יצמח ובנה את היכל יהוה "],"query":"038006012"},{"canonical":"Zechariah 6:13","passages":["והוא יבנה את היכל יהוה והוא ישא הוד וישב ומשל על כסאו והיה כהן על כסאו ועצת שלום תהיה בין שניהם "],"query":"038006013"},{"canonical":"Zechariah 6:14","passages":["והעטרת תהיה לחלם ולטוביה ולידעיה ולחן בן צפניה לזכרון בהיכל יהוה "],"query":"038006014"},{"canonical":"Zechariah 6:15","passages":["ורחוקים יבאו ובנו בהיכל יהוה וידעתם כי יהוה צבאות שלחני אליכם והיה אם שמוע תשמעון בקול יהוה אלהיכם  ס "],"query":"038006015"}]}