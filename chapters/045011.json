{"query":"045011","verses":[{},{"canonical":"Romans 11:1","passages":["Λέγω οὖν,  μὴ ἀπώσατο ὁ θεὸς τὸν λαὸν αὐτοῦ;  μὴ γένοιτο·  καὶ γὰρ ἐγὼ Ἰσραηλίτης εἰμί,  ἐκ σπέρματος Ἀβραάμ,  φυλῆς Βενιαμίν.  "],"query":"045011001"},{"canonical":"Romans 11:2","passages":["οὐκ ἀπώσατο ὁ θεὸς τὸν λαὸν αὐτοῦ ὃν προέγνω.  ἢ οὐκ οἴδατε ἐν Ἠλίᾳ τί λέγει ἡ γραφή,  ὡς ἐντυγχάνει τῷ θεῷ κατὰ τοῦ  ⸀Ἰσραήλ;  "],"query":"045011002"},{"canonical":"Romans 11:3","passages":["Κύριε,  τοὺς προφήτας σου ἀπέκτειναν,   ⸀τὰ θυσιαστήριά σου κατέσκαψαν,  κἀγὼ ὑπελείφθην μόνος,  καὶ ζητοῦσιν τὴν ψυχήν μου.  "],"query":"045011003"},{"canonical":"Romans 11:4","passages":["ἀλλὰ τί λέγει αὐτῷ ὁ χρηματισμός;  Κατέλιπον ἐμαυτῷ ἑπτακισχιλίους ἄνδρας,  οἵτινες οὐκ ἔκαμψαν γόνυ τῇ Βάαλ.  "],"query":"045011004"},{"canonical":"Romans 11:5","passages":["οὕτως οὖν καὶ ἐν τῷ νῦν καιρῷ λεῖμμα κατ’ ἐκλογὴν χάριτος γέγονεν·  "],"query":"045011005"},{"canonical":"Romans 11:6","passages":["εἰ δὲ χάριτι,  οὐκέτι ἐξ ἔργων,  ἐπεὶ ἡ χάρις οὐκέτι γίνεται  ⸀χάρις.  "],"query":"045011006"},{"canonical":"Romans 11:7","passages":["τί οὖν;  ὃ ἐπιζητεῖ Ἰσραήλ,  τοῦτο οὐκ ἐπέτυχεν,  ἡ δὲ ἐκλογὴ ἐπέτυχεν·  οἱ δὲ λοιποὶ ἐπωρώθησαν,  "],"query":"045011007"},{"canonical":"Romans 11:8","passages":[" ⸀καθὼς γέγραπται·  Ἔδωκεν αὐτοῖς ὁ θεὸς πνεῦμα κατανύξεως,  ὀφθαλμοὺς τοῦ μὴ βλέπειν καὶ ὦτα τοῦ μὴ ἀκούειν,  ἕως τῆς σήμερον ἡμέρας.  "],"query":"045011008"},{"canonical":"Romans 11:9","passages":["καὶ Δαυὶδ λέγει·  Γενηθήτω ἡ τράπεζα αὐτῶν εἰς παγίδα καὶ εἰς θήραν καὶ εἰς σκάνδαλον καὶ εἰς ἀνταπόδομα αὐτοῖς,  "],"query":"045011009"},{"canonical":"Romans 11:10","passages":["σκοτισθήτωσαν οἱ ὀφθαλμοὶ αὐτῶν τοῦ μὴ βλέπειν,  καὶ τὸν νῶτον αὐτῶν διὰ παντὸς σύγκαμψον.  "],"query":"045011010"},{"canonical":"Romans 11:11","passages":["Λέγω οὖν,  μὴ ἔπταισαν ἵνα πέσωσιν;  μὴ γένοιτο·  ἀλλὰ τῷ αὐτῶν παραπτώματι ἡ σωτηρία τοῖς ἔθνεσιν,  εἰς τὸ παραζηλῶσαι αὐτούς.  "],"query":"045011011"},{"canonical":"Romans 11:12","passages":["εἰ δὲ τὸ παράπτωμα αὐτῶν πλοῦτος κόσμου καὶ τὸ ἥττημα αὐτῶν πλοῦτος ἐθνῶν,  πόσῳ μᾶλλον τὸ πλήρωμα αὐτῶν.  "],"query":"045011012"},{"canonical":"Romans 11:13","passages":["Ὑμῖν  ⸀δὲ λέγω τοῖς ἔθνεσιν.  ἐφ’ ὅσον μὲν  ⸀οὖν εἰμι ἐγὼ ἐθνῶν ἀπόστολος,  τὴν διακονίαν μου δοξάζω,  "],"query":"045011013"},{"canonical":"Romans 11:14","passages":["εἴ πως παραζηλώσω μου τὴν σάρκα καὶ σώσω τινὰς ἐξ αὐτῶν.  "],"query":"045011014"},{"canonical":"Romans 11:15","passages":["εἰ γὰρ ἡ ἀποβολὴ αὐτῶν καταλλαγὴ κόσμου,  τίς ἡ πρόσλημψις εἰ μὴ ζωὴ ἐκ νεκρῶν;  "],"query":"045011015"},{"canonical":"Romans 11:16","passages":["εἰ δὲ ἡ ἀπαρχὴ ἁγία,  καὶ τὸ φύραμα·  καὶ εἰ ἡ ῥίζα ἁγία,  καὶ οἱ κλάδοι.  "],"query":"045011016"},{"canonical":"Romans 11:17","passages":["Εἰ δέ τινες τῶν κλάδων ἐξεκλάσθησαν,  σὺ δὲ ἀγριέλαιος ὢν ἐνεκεντρίσθης ἐν αὐτοῖς καὶ συγκοινωνὸς τῆς  ⸀ῥίζης τῆς πιότητος τῆς ἐλαίας ἐγένου,  "],"query":"045011017"},{"canonical":"Romans 11:18","passages":["μὴ κατακαυχῶ τῶν κλάδων·  εἰ δὲ κατακαυχᾶσαι,  οὐ σὺ τὴν ῥίζαν βαστάζεις ἀλλὰ ἡ ῥίζα σέ.  "],"query":"045011018"},{"canonical":"Romans 11:19","passages":["ἐρεῖς οὖν·  Ἐξεκλάσθησαν κλάδοι ἵνα ἐγὼ ἐγκεντρισθῶ.  "],"query":"045011019"},{"canonical":"Romans 11:20","passages":["καλῶς·  τῇ ἀπιστίᾳ ἐξεκλάσθησαν,  σὺ δὲ τῇ πίστει ἕστηκας.  μὴ  ⸂ὑψηλὰ φρόνει⸃,  ἀλλὰ φοβοῦ·  "],"query":"045011020"},{"canonical":"Romans 11:21","passages":["εἰ γὰρ ὁ θεὸς τῶν κατὰ φύσιν κλάδων οὐκ ἐφείσατο,   ⸀οὐδὲ σοῦ φείσεται.  "],"query":"045011021"},{"canonical":"Romans 11:22","passages":["ἴδε οὖν χρηστότητα καὶ ἀποτομίαν θεοῦ·  ἐπὶ μὲν τοὺς πεσόντας  ⸀ἀποτομία,  ἐπὶ δὲ σὲ  ⸂χρηστότης θεοῦ⸃,  ἐὰν  ⸀ἐπιμένῃς τῇ χρηστότητι,  ἐπεὶ καὶ σὺ ἐκκοπήσῃ.  "],"query":"045011022"},{"canonical":"Romans 11:23","passages":["κἀκεῖνοι δέ,  ἐὰν μὴ  ⸀ἐπιμένωσι τῇ ἀπιστίᾳ,  ἐγκεντρισθήσονται·  δυνατὸς γάρ  ⸂ἐστιν ὁ θεὸς⸃  πάλιν ἐγκεντρίσαι αὐτούς.  "],"query":"045011023"},{"canonical":"Romans 11:24","passages":["εἰ γὰρ σὺ ἐκ τῆς κατὰ φύσιν ἐξεκόπης ἀγριελαίου καὶ παρὰ φύσιν ἐνεκεντρίσθης εἰς καλλιέλαιον,  πόσῳ μᾶλλον οὗτοι οἱ κατὰ φύσιν ἐγκεντρισθήσονται τῇ ἰδίᾳ ἐλαίᾳ.  "],"query":"045011024"},{"canonical":"Romans 11:25","passages":["Οὐ γὰρ θέλω ὑμᾶς ἀγνοεῖν,  ἀδελφοί,  τὸ μυστήριον τοῦτο,  ἵνα μὴ  ⸀ἦτε ἑαυτοῖς φρόνιμοι,  ὅτι πώρωσις ἀπὸ μέρους τῷ Ἰσραὴλ γέγονεν ἄχρι οὗ τὸ πλήρωμα τῶν ἐθνῶν εἰσέλθῃ,  "],"query":"045011025"},{"canonical":"Romans 11:26","passages":["καὶ οὕτως πᾶς Ἰσραὴλ σωθήσεται·  καθὼς γέγραπται·  Ἥξει ἐκ Σιὼν ὁ  ⸀ῥυόμενος,  ἀποστρέψει ἀσεβείας ἀπὸ Ἰακώβ.  "],"query":"045011026"},{"canonical":"Romans 11:27","passages":["καὶ αὕτη αὐτοῖς ἡ παρ’ ἐμοῦ διαθήκη,  ὅταν ἀφέλωμαι τὰς ἁμαρτίας αὐτῶν.  "],"query":"045011027"},{"canonical":"Romans 11:28","passages":["κατὰ μὲν τὸ εὐαγγέλιον ἐχθροὶ δι’ ὑμᾶς,  κατὰ δὲ τὴν ἐκλογὴν ἀγαπητοὶ διὰ τοὺς πατέρας·  "],"query":"045011028"},{"canonical":"Romans 11:29","passages":["ἀμεταμέλητα γὰρ τὰ χαρίσματα καὶ ἡ κλῆσις τοῦ θεοῦ.  "],"query":"045011029"},{"canonical":"Romans 11:30","passages":["ὥσπερ  ⸀γὰρ ὑμεῖς ποτε ἠπειθήσατε τῷ θεῷ,  νῦν δὲ ἠλεήθητε τῇ τούτων ἀπειθείᾳ,  "],"query":"045011030"},{"canonical":"Romans 11:31","passages":["οὕτως καὶ οὗτοι νῦν ἠπείθησαν τῷ ὑμετέρῳ ἐλέει ἵνα καὶ αὐτοὶ  ⸀νῦν ἐλεηθῶσιν·  "],"query":"045011031"},{"canonical":"Romans 11:32","passages":["συνέκλεισεν γὰρ ὁ θεὸς τοὺς πάντας εἰς ἀπείθειαν ἵνα τοὺς πάντας ἐλεήσῃ.  "],"query":"045011032"},{"canonical":"Romans 11:33","passages":["Ὦ βάθος πλούτου καὶ σοφίας καὶ γνώσεως θεοῦ·  ὡς ἀνεξεραύνητα τὰ κρίματα αὐτοῦ καὶ ἀνεξιχνίαστοι αἱ ὁδοὶ αὐτοῦ.  "],"query":"045011033"},{"canonical":"Romans 11:34","passages":["Τίς γὰρ ἔγνω νοῦν κυρίου;  ἢ τίς σύμβουλος αὐτοῦ ἐγένετο;  "],"query":"045011034"},{"canonical":"Romans 11:35","passages":["ἢ τίς προέδωκεν αὐτῷ,  καὶ ἀνταποδοθήσεται αὐτῷ;  "],"query":"045011035"},{"canonical":"Romans 11:36","passages":["ὅτι ἐξ αὐτοῦ καὶ δι’ αὐτοῦ καὶ εἰς αὐτὸν τὰ πάντα·  αὐτῷ ἡ δόξα εἰς τοὺς αἰῶνας,  ἀμήν.  "],"query":"045011036"}]}