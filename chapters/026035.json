{"query":"026035","verses":[{},{"canonical":"Ezekiel 35:1","passages":["ויהי דבר יהוה אלי לאמר "],"query":"026035001"},{"canonical":"Ezekiel 35:2","passages":["בן אדם שים פניך על הר שעיר והנבא עליו "],"query":"026035002"},{"canonical":"Ezekiel 35:3","passages":["ואמרת לו כה אמר אדני יהוה הנני אליך הר שעיר ונטיתי ידי עליך ונתתיך שממה ומשמה "],"query":"026035003"},{"canonical":"Ezekiel 35:4","passages":["עריך חרבה אשים ואתה שממה תהיה וידעת כי אני יהוה "],"query":"026035004"},{"canonical":"Ezekiel 35:5","passages":["יען היות לך איבת עולם ותגר את בני ישראל על ידי חרב בעת אידם בעת עון קץ "],"query":"026035005"},{"canonical":"Ezekiel 35:6","passages":["לכן חי אני נאם אדני יהוה כי לדם אעשך ודם ירדפך אם לא דם שנאת ודם ירדפך "],"query":"026035006"},{"canonical":"Ezekiel 35:7","passages":["ונתתי את הר שעיר לשממה ושממה והכרתי ממנו עבר ושב "],"query":"026035007"},{"canonical":"Ezekiel 35:8","passages":["ומלאתי את הריו חלליו גבעותיך וגאותיך וכל אפיקיך חללי חרב יפלו בהם "],"query":"026035008"},{"canonical":"Ezekiel 35:9","passages":["שממות עולם אתנך ועריך לא תשבנה וידעתם כי אני יהוה "],"query":"026035009"},{"canonical":"Ezekiel 35:10","passages":["יען אמרך את שני הגוים ואת שתי הארצות לי תהיינה וירשנוה ויהוה שם היה "],"query":"026035010"},{"canonical":"Ezekiel 35:11","passages":["לכן חי אני נאם אדני יהוה ועשיתי כאפך וכקנאתך אשר עשיתה משנאתיך בם ונודעתי בם כאשר אשפטך "],"query":"026035011"},{"canonical":"Ezekiel 35:12","passages":["וידעת כי אני יהוה שמעתי את כל נאצותיך אשר אמרת על הרי ישראל לאמר שממו לנו נתנו לאכלה "],"query":"026035012"},{"canonical":"Ezekiel 35:13","passages":["ותגדילו עלי בפיכם והעתרתם עלי דבריכם אני שמעתי  ס "],"query":"026035013"},{"canonical":"Ezekiel 35:14","passages":["כה אמר אדני יהוה כשמח כל הארץ שממה אעשה לך "],"query":"026035014"},{"canonical":"Ezekiel 35:15","passages":["כשמחתך לנחלת בית ישראל על אשר שממה כן אעשה לך שממה תהיה הר שעיר וכל אדום כלה וידעו כי אני יהוה פ"],"query":"026035015"}]}