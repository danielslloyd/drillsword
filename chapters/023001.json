{"query":"023001","verses":[{},{"canonical":"Isaiah 1:1","passages":["חזון ישעיהו בן אמוץ אשר חזה על יהודה וירושל͏ם בימי עזיהו יותם אחז יחזקיהו מלכי יהודה "],"query":"023001001"},{"canonical":"Isaiah 1:2","passages":["שמעו שמים והאזיני ארץ כי יהוה דבר בנים גדלתי ורוממתי והם פשעו בי "],"query":"023001002"},{"canonical":"Isaiah 1:3","passages":["ידע שור קנהו וחמור אבוס בעליו ישראל לא ידע עמי לא התבונן "],"query":"023001003"},{"canonical":"Isaiah 1:4","passages":["הוי גוי חטא עם כבד עון זרע מרעים בנים משחיתים עזבו את יהוה נאצו את קדוש ישראל נזרו אחור "],"query":"023001004"},{"canonical":"Isaiah 1:5","passages":["על מה תכו עוד תוסיפו סרה כל ראש לחלי וכל לבב דוי "],"query":"023001005"},{"canonical":"Isaiah 1:6","passages":["מכף רגל ועד ראש אין בו מתם פצע וחבורה ומכה טריה לא זרו ולא חבשו ולא רככה בשמן "],"query":"023001006"},{"canonical":"Isaiah 1:7","passages":["ארצכם שממה עריכם שרפות אש אדמתכם לנגדכם זרים אכלים אתה ושממה כמהפכת זרים "],"query":"023001007"},{"canonical":"Isaiah 1:8","passages":["ונותרה בת ציון כסכה בכרם כמלונה במקשה כעיר נצורה "],"query":"023001008"},{"canonical":"Isaiah 1:9","passages":["לולי יהוה צבאות הותיר לנו שריד כמעט כסדם היינו לעמרה דמינו  ס "],"query":"023001009"},{"canonical":"Isaiah 1:10","passages":["שמעו דבר יהוה קציני סדם האזינו תורת אלהינו עם עמרה "],"query":"023001010"},{"canonical":"Isaiah 1:11","passages":["למה לי רב זבחיכם יאמר יהוה שבעתי עלות אילים וחלב מריאים ודם פרים וכבשים ועתודים לא חפצתי "],"query":"023001011"},{"canonical":"Isaiah 1:12","passages":["כי תבאו לראות פני מי בקש זאת מידכם רמס חצרי "],"query":"023001012"},{"canonical":"Isaiah 1:13","passages":["לא תוסיפו הביא מנחת שוא קטרת תועבה היא לי חדש ושבת קרא מקרא לא אוכל און ועצרה "],"query":"023001013"},{"canonical":"Isaiah 1:14","passages":["חדשיכם ומועדיכם שנאה נפשי היו עלי לטרח נלאיתי נשא "],"query":"023001014"},{"canonical":"Isaiah 1:15","passages":["ובפרשכם כפיכם אעלים עיני מכם גם כי תרבו תפלה אינני שמע ידיכם דמים מלאו "],"query":"023001015"},{"canonical":"Isaiah 1:16","passages":["רחצו הזכו הסירו רע מעלליכם מנגד עיני חדלו הרע "],"query":"023001016"},{"canonical":"Isaiah 1:17","passages":["למדו היטב דרשו משפט אשרו חמוץ שפטו יתום ריבו אלמנה  ס "],"query":"023001017"},{"canonical":"Isaiah 1:18","passages":["לכו נא ונוכחה יאמר יהוה אם יהיו חטאיכם כשנים כשלג ילבינו אם יאדימו כתולע כצמר יהיו "],"query":"023001018"},{"canonical":"Isaiah 1:19","passages":["אם תאבו ושמעתם טוב הארץ תאכלו "],"query":"023001019"},{"canonical":"Isaiah 1:20","passages":["ואם תמאנו ומריתם חרב תאכלו כי פי יהוה דבר  ס "],"query":"023001020"},{"canonical":"Isaiah 1:21","passages":["איכה היתה לזונה קריה נאמנה מלאתי משפט צדק ילין בה ועתה מרצחים "],"query":"023001021"},{"canonical":"Isaiah 1:22","passages":["כספך היה לסיגים סבאך מהול במים "],"query":"023001022"},{"canonical":"Isaiah 1:23","passages":["שריך סוררים וחברי גנבים כלו אהב שחד ורדף שלמנים יתום לא ישפטו וריב אלמנה לא יבוא אליהם פ"],"query":"023001023"},{"canonical":"Isaiah 1:24","passages":["לכן נאם האדון יהוה צבאות אביר ישראל הוי אנחם מצרי ואנקמה מאויבי "],"query":"023001024"},{"canonical":"Isaiah 1:25","passages":["ואשיבה ידי עליך ואצרף כבר סיגיך ואסירה כל בדיליך "],"query":"023001025"},{"canonical":"Isaiah 1:26","passages":["ואשיבה שפטיך כבראשנה ויעציך כבתחלה אחרי כן יקרא לך עיר הצדק קריה נאמנה "],"query":"023001026"},{"canonical":"Isaiah 1:27","passages":["ציון במשפט תפדה ושביה בצדקה "],"query":"023001027"},{"canonical":"Isaiah 1:28","passages":["ושבר פשעים וחטאים יחדו ועזבי יהוה יכלו "],"query":"023001028"},{"canonical":"Isaiah 1:29","passages":["כי יבשו מאילים אשר חמדתם ותחפרו מהגנות אשר בחרתם "],"query":"023001029"},{"canonical":"Isaiah 1:30","passages":["כי תהיו כאלה נבלת עלה וכגנה אשר מים אין לה "],"query":"023001030"},{"canonical":"Isaiah 1:31","passages":["והיה החסן לנערת ופעלו לניצוץ ובערו שניהם יחדו ואין מכבה  ס "],"query":"023001031"}]}