{"query":"015006","verses":[{},{"canonical":"Ezra 6:1","passages":["באדין דריוש מלכא שם טעם ובקרו בבית ספריא די גנזיא מהחתין תמה בבבל "],"query":"015006001"},{"canonical":"Ezra 6:2","passages":["והשתכח באחמתא בבירתא די במדי מדינתה מגלה חדה וכן כתיב בגוה דכרונה פ"],"query":"015006002"},{"canonical":"Ezra 6:3","passages":["בשנת חדה לכורש מלכא כורש מלכא שם טעם בית אלהא בירושלם ביתא יתבנא אתר די דבחין דבחין ואשוהי מסובלין רומה אמין שתין פתיה אמין שתין "],"query":"015006003"},{"canonical":"Ezra 6:4","passages":["נדבכין די אבן גלל תלתא ונדבך די אע חדת ונפקתא מן בית מלכא תתיהב "],"query":"015006004"},{"canonical":"Ezra 6:5","passages":["ואף מאני בית אלהא די דהבה וכספא די נבוכדנצר הנפק מן היכלא די בירושלם והיבל לבבל יהתיבון ויהך להיכלא די בירושלם לאתרה ותחת בבית אלהא  ס "],"query":"015006005"},{"canonical":"Ezra 6:6","passages":["כען תתני פחת עבר נהרה שתר בוזני וכנותהון אפרסכיא די בעבר נהרה רחיקין הוו מן תמה "],"query":"015006006"},{"canonical":"Ezra 6:7","passages":["שבקו לעבידת בית אלהא דך פחת יהודיא ולשבי יהודיא בית אלהא דך יבנון על אתרה "],"query":"015006007"},{"canonical":"Ezra 6:8","passages":["ומני שים טעם למא די ת͏עבדון עם שבי יהודיא אלך למבנא בית אלהא דך ומנכסי מלכא די מדת עבר נהרה אספרנא נפקתא תהוא מתיהבא לגבריא אלך די לא לבטלא "],"query":"015006008"},{"canonical":"Ezra 6:9","passages":["ומה חשחן ובני תורין ודכרין ואמרין לעלון לאלה שמיא חנטין מלח חמר ומשח כמאמר כהניא די בירושלם להוא מתיהב להם יום ביום די לא שלו "],"query":"015006009"},{"canonical":"Ezra 6:10","passages":["די להון מהקרבין ניחוחין לאלה שמיא ומצלין לחיי מלכא ובנוהי "],"query":"015006010"},{"canonical":"Ezra 6:11","passages":["ומני שים טעם די כל אנש די יהשנא פתגמא דנה יתנסח אע מן ביתה וזקיף יתמחא עלהי וביתה נולו יתעבד על דנה "],"query":"015006011"},{"canonical":"Ezra 6:12","passages":["ואלהא די שכן שמה תמה ימגר כל מלך ועם די ישלח ידה להשניה לחבלה בית אלהא דך די בירושלם אנה דריוש שמת טעם אספרנא יתעבד פ"],"query":"015006012"},{"canonical":"Ezra 6:13","passages":["אדין תתני פחת עבר נהרה שתר בוזני וכנותהון לקבל די שלח דריוש מלכא כנמא אספרנא עבדו "],"query":"015006013"},{"canonical":"Ezra 6:14","passages":["ושבי יהודיא בנין ומצלחין בנבואת חגי נביא וזכריה בר עדוא ובנו ושכללו מן טעם אלה ישראל ומטעם כורש ודריוש וארתחששתא מלך פרס "],"query":"015006014"},{"canonical":"Ezra 6:15","passages":["ושיציא ביתה דנה עד יום תלתה לירח אדר די היא שנת שת למלכות דריוש מלכא פ"],"query":"015006015"},{"canonical":"Ezra 6:16","passages":["ועבדו בני ישראל כהניא ולויא ושאר בני גלותא חנכת בית אלהא דנה בחדוה "],"query":"015006016"},{"canonical":"Ezra 6:17","passages":["והקרבו לחנכת בית אלהא דנה תורין מאה דכרין מאתין אמרין ארבע מאה וצפירי עזין לחטאה על כל ישראל תרי עשר למנין שבטי ישראל "],"query":"015006017"},{"canonical":"Ezra 6:18","passages":["והקימו כהניא בפלגתהון ולויא במחלקתהון על עבידת אלהא די בירושלם ככתב ספר משה פ"],"query":"015006018"},{"canonical":"Ezra 6:19","passages":["ויעשו בני הגולה את הפסח בארבעה עשר לחדש הראשון "],"query":"015006019"},{"canonical":"Ezra 6:20","passages":["כי הטהרו הכהנים והלוים כאחד כלם טהורים וישחטו הפסח לכל בני הגולה ולאחיהם הכהנים ולהם "],"query":"015006020"},{"canonical":"Ezra 6:21","passages":["ויאכלו בני ישראל השבים מהגולה וכל הנבדל מטמאת גוי הארץ אלהם לדרש ליהוה אלהי ישראל "],"query":"015006021"},{"canonical":"Ezra 6:22","passages":["ויעשו חג מצות שבעת ימים בשמחה כי שמחם יהוה והסב לב מלך אשור עליהם לחזק ידיהם במלאכת בית האלהים אלהי ישראל פ"],"query":"015006022"}]}