{"query":"013020","verses":[{},{"canonical":"1 Chronicles 20:1","passages":["ויהי לעת תשובת השנה לעת צאת המלכים וינהג יואב את חיל הצבא וישחת את ארץ בני עמון ויבא ויצר את רבה ודויד ישב בירושל͏ם ויך יואב את רבה ויהרסה "],"query":"013020001"},{"canonical":"1 Chronicles 20:2","passages":["ויקח דויד את עטרת מלכם מעל ראשו וימצאה משקל ככר זהב ובה אבן יקרה ותהי על ראש דויד ושלל העיר הוציא הרבה מאד "],"query":"013020002"},{"canonical":"1 Chronicles 20:3","passages":["ואת העם אשר בה הוציא וישר במגרה ובחריצי הברזל ובמגרות וכן יעשה דויד לכל ערי בני עמון וישב דויד וכל העם ירושל͏ם פ"],"query":"013020003"},{"canonical":"1 Chronicles 20:4","passages":["ויהי אחריכן ותעמד מלחמה בגזר עם פלשתים אז הכה סבכי החשתי את ספי מילדי הרפאים ויכנעו "],"query":"013020004"},{"canonical":"1 Chronicles 20:5","passages":["ותהי עוד מלחמה את פלשתים ויך אלחנן בן יעיר את לחמי אחי גלית הגתי ועץ חניתו כמנור ארגים "],"query":"013020005"},{"canonical":"1 Chronicles 20:6","passages":["ותהי עוד מלחמה בגת ויהי איש מדה ואצבעתיו שש ושש עשרים וארבע וגם הוא נולד להרפא "],"query":"013020006"},{"canonical":"1 Chronicles 20:7","passages":["ויחרף את ישראל ויכהו יהונתן בן שמעא אחי דויד "],"query":"013020007"},{"canonical":"1 Chronicles 20:8","passages":["אל נולדו להרפא בגת ויפלו ביד דויד וביד עבדיו פ"],"query":"013020008"}]}