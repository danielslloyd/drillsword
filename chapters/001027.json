{"query":"001027","verses":[{},{"canonical":"Genesis 27:1","passages":["ויהי כי זקן יצחק ותכהין עיניו מראת ויקרא את עשו בנו הגדל ויאמר אליו בני ויאמר אליו הנני "],"query":"001027001"},{"canonical":"Genesis 27:2","passages":["ויאמר הנה נא זקנתי לא ידעתי יום מותי "],"query":"001027002"},{"canonical":"Genesis 27:3","passages":["ועתה שא נא כליך תליך וקשתך וצא השדה וצודה לי ציד "],"query":"001027003"},{"canonical":"Genesis 27:4","passages":["ועשה לי מטעמים כאשר אהבתי והביאה לי ואכלה בעבור תברכך נפשי בטרם אמות "],"query":"001027004"},{"canonical":"Genesis 27:5","passages":["ורבקה שמעת בדבר יצחק אל עשו בנו וילך עשו השדה לצוד ציד להביא "],"query":"001027005"},{"canonical":"Genesis 27:6","passages":["ורבקה אמרה אל יעקב בנה לאמר הנה שמעתי את אביך מדבר אל עשו אחיך לאמר "],"query":"001027006"},{"canonical":"Genesis 27:7","passages":["הביאה לי ציד ועשה לי מטעמים ואכלה ואברככה לפני יהוה לפני מותי "],"query":"001027007"},{"canonical":"Genesis 27:8","passages":["ועתה בני שמע בקלי לאשר אני מצוה אתך "],"query":"001027008"},{"canonical":"Genesis 27:9","passages":["לך נא אל הצאן וקח לי משם שני גדיי עזים טבים וא͏עשה אתם מטעמים לאביך כאשר אהב "],"query":"001027009"},{"canonical":"Genesis 27:10","passages":["והבאת לאביך ואכל בעבר אשר יברכך לפני מותו "],"query":"001027010"},{"canonical":"Genesis 27:11","passages":["ויאמר יעקב אל רבקה אמו הן עשו אחי איש שער ואנכי איש חלק "],"query":"001027011"},{"canonical":"Genesis 27:12","passages":["אולי ימשני אבי והייתי בעיניו כמתעתע והבאתי עלי קללה ולא ברכה "],"query":"001027012"},{"canonical":"Genesis 27:13","passages":["ותאמר לו אמו עלי קללתך בני אך שמע בקלי ולך קח לי "],"query":"001027013"},{"canonical":"Genesis 27:14","passages":["וילך ויקח ויבא לאמו ותעש אמו מטעמים כאשר אהב אביו "],"query":"001027014"},{"canonical":"Genesis 27:15","passages":["ותקח רבקה את בגדי עשו בנה הגדל החמדת אשר אתה בבית ותלבש את יעקב בנה הקטן "],"query":"001027015"},{"canonical":"Genesis 27:16","passages":["ואת ערת גדיי העזים הלבישה על ידיו ועל חלקת צואריו "],"query":"001027016"},{"canonical":"Genesis 27:17","passages":["ותתן את המטעמים ואת הלחם אשר עשתה ביד יעקב בנה "],"query":"001027017"},{"canonical":"Genesis 27:18","passages":["ויבא אל אביו ויאמר אבי ויאמר הנני מי אתה בני "],"query":"001027018"},{"canonical":"Genesis 27:19","passages":["ויאמר יעקב אל אביו אנכי עשו בכרך עשיתי כאשר דברת אלי קום נא שבה ואכלה מצידי בעבור תברכני נפשך "],"query":"001027019"},{"canonical":"Genesis 27:20","passages":["ויאמר יצחק אל בנו מה זה מהרת למצא בני ויאמר כי הקרה יהוה אלהיך לפני "],"query":"001027020"},{"canonical":"Genesis 27:21","passages":["ויאמר יצחק אל יעקב גשה נא ואמשך בני האתה זה בני עשו אם לא "],"query":"001027021"},{"canonical":"Genesis 27:22","passages":["ויגש יעקב אל יצחק אביו וימשהו ויאמר הקל קול יעקב והידים ידי עשו "],"query":"001027022"},{"canonical":"Genesis 27:23","passages":["ולא הכירו כי היו ידיו כידי עשו אחיו שערת ויברכהו "],"query":"001027023"},{"canonical":"Genesis 27:24","passages":["ויאמר אתה זה בני עשו ויאמר אני "],"query":"001027024"},{"canonical":"Genesis 27:25","passages":["ויאמר הגשה לי ואכלה מציד בני למען תברכך נפשי ויגש לו ויאכל ויבא לו יין וישת "],"query":"001027025"},{"canonical":"Genesis 27:26","passages":["ויאמר אליו יצחק אביו גשה נא ושקה לי בני "],"query":"001027026"},{"canonical":"Genesis 27:27","passages":["ויגש וישק לו וירח את ריח בגדיו ו͏יברכהו ויאמר ראה ריח בני כריח שדה אשר ברכו יהוה "],"query":"001027027"},{"canonical":"Genesis 27:28","passages":["ויתן לך האלהים מטל השמים ומשמני הארץ ורב דגן ותירש "],"query":"001027028"},{"canonical":"Genesis 27:29","passages":["י͏עבדוך עמים וישתחוו לך לאמים הוה גביר לאחיך וישתחוו לך בני אמך ארריך ארור ומברכיך ברוך "],"query":"001027029"},{"canonical":"Genesis 27:30","passages":["ויהי כאשר כלה יצחק לברך את יעקב ויהי אך יצא יצא יעקב מאת פני יצחק אביו ועשו אחיו בא מצידו "],"query":"001027030"},{"canonical":"Genesis 27:31","passages":["ויעש גם הוא מטעמים ויבא לאביו ויאמר לאביו יקם אבי ויאכל מציד בנו בעבור תברכני נפשך "],"query":"001027031"},{"canonical":"Genesis 27:32","passages":["ויאמר לו יצחק אביו מי אתה ויאמר אני בנך בכרך עשו "],"query":"001027032"},{"canonical":"Genesis 27:33","passages":["ויחרד יצחק חרדה גדלה עד מאד ויאמר מי אפוא הוא הצד ציד ויבא לי ואכל מכל בטרם תבוא ואברכהו גם ברוך יהיה "],"query":"001027033"},{"canonical":"Genesis 27:34","passages":["כשמע עשו את דברי אביו ויצעק צעקה גדלה ומרה עד מאד ויאמר לאביו ברכני גם אני אבי "],"query":"001027034"},{"canonical":"Genesis 27:35","passages":["ויאמר בא אחיך במרמה ויקח ברכתך "],"query":"001027035"},{"canonical":"Genesis 27:36","passages":["ויאמר הכי קרא שמו יעקב ו͏יעקבני זה פעמים את בכרתי לקח והנה עתה לקח ברכתי ויאמר הלא אצלת לי ברכה "],"query":"001027036"},{"canonical":"Genesis 27:37","passages":["ויען יצחק ויאמר לעשו הן גביר שמתיו לך ואת כל אחיו נתתי לו לעבדים ודגן ותירש סמכתיו ולכה אפוא מה א͏עשה בני "],"query":"001027037"},{"canonical":"Genesis 27:38","passages":["ויאמר עשו אל אביו הברכה אחת הוא לך אבי ברכני גם אני אבי וישא עשו קלו ויבך "],"query":"001027038"},{"canonical":"Genesis 27:39","passages":["ויען יצחק אביו ויאמר אליו הנה משמני הארץ יהיה מושבך ומטל השמים מעל "],"query":"001027039"},{"canonical":"Genesis 27:40","passages":["ועל חרבך תחיה ואת אחיך תעבד והיה כאשר תריד ופרקת עלו מעל צוארך "],"query":"001027040"},{"canonical":"Genesis 27:41","passages":["וישטם עשו את יעקב על הברכה אשר ברכו אביו ויאמר עשו בלבו יקרבו ימי אבל אבי ואהרגה את יעקב אחי "],"query":"001027041"},{"canonical":"Genesis 27:42","passages":["ויגד לרבקה את דברי עשו בנה הגדל ותשלח ותקרא ליעקב בנה הקטן ותאמר אליו הנה עשו אחיך מתנחם לך להרגך "],"query":"001027042"},{"canonical":"Genesis 27:43","passages":["ועתה בני שמע בקלי וקום ברח לך אל לבן אחי חרנה "],"query":"001027043"},{"canonical":"Genesis 27:44","passages":["וישבת עמו ימים אחדים עד אשר תשוב חמת אחיך "],"query":"001027044"},{"canonical":"Genesis 27:45","passages":["עד שוב אף אחיך ממך ושכח את אשר עשית לו ושלחתי ולקחתיך משם למה אשכל גם שניכם יום אחד "],"query":"001027045"},{"canonical":"Genesis 27:46","passages":["ותאמר רבקה אל יצחק קצתי בחיי מפני בנות חת אם לקח יעקב אשה מבנות חת כאלה מבנות הארץ למה לי חיים "],"query":"001027046"}]}