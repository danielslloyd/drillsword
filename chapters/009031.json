{"query":"009031","verses":[{},{"canonical":"1 Samuel 31:1","passages":["ופלשתים נלחמים בישראל וינסו אנשי ישראל מפני פלשתים ויפלו חללים בהר הגלבע "],"query":"009031001"},{"canonical":"1 Samuel 31:2","passages":["וידבקו פלשתים את שאול ואת בניו ויכו פלשתים את יהונתן ואת אבינדב ואת מלכי שוע בני שאול "],"query":"009031002"},{"canonical":"1 Samuel 31:3","passages":["ותכבד המלחמה אל שאול וימצאהו המורים אנשים בקשת ויחל מאד מהמורים "],"query":"009031003"},{"canonical":"1 Samuel 31:4","passages":["ויאמר שאול לנשא כליו שלף חרבך ודקרני בה פן יבואו הערלים האלה ודקרני והתעללו בי ולא אבה נשא כליו כי ירא מאד ויקח שאול את החרב ויפל עליה "],"query":"009031004"},{"canonical":"1 Samuel 31:5","passages":["וירא נשא כליו כי מת שאול ויפל גם הוא על חרבו וימת עמו "],"query":"009031005"},{"canonical":"1 Samuel 31:6","passages":["וימת שאול ושלשת בניו ונשא כליו גם כל אנשיו ביום ההוא יחדו "],"query":"009031006"},{"canonical":"1 Samuel 31:7","passages":["ויראו אנשי ישראל אשר בעבר העמק ואשר בעבר הירדן כי נסו אנשי ישראל וכי מתו שאול ובניו ויעזבו את הערים וינסו ויבאו פלשתים וישבו בהן  ס "],"query":"009031007"},{"canonical":"1 Samuel 31:8","passages":["ויהי ממחרת ויבאו פלשתים לפשט את החללים ו͏ימצאו את שאול ואת שלשת בניו נפלים בהר הגלבע "],"query":"009031008"},{"canonical":"1 Samuel 31:9","passages":["ויכרתו את ראשו ויפשיטו את כליו וישלחו בארץ פלשתים סביב לבשר בית עצביהם ואת העם "],"query":"009031009"},{"canonical":"1 Samuel 31:10","passages":["וישמו את כליו בית עשתרות ואת גויתו תקעו בחומת בית שן "],"query":"009031010"},{"canonical":"1 Samuel 31:11","passages":["וישמעו אליו ישבי יביש גלעד את אשר עשו פלשתים לשאול "],"query":"009031011"},{"canonical":"1 Samuel 31:12","passages":["ויקומו כל איש חיל וילכו כל הלילה ויקחו את גוית שאול ואת גוית בניו מחומת בית שן ויבאו יבשה וישרפו אתם שם "],"query":"009031012"},{"canonical":"1 Samuel 31:13","passages":["ויקחו את עצמתיהם ויקברו תחת האשל ביבשה ויצמו שבעת ימים פ"],"query":"009031013"}]}