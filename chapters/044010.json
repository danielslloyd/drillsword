{"query":"044010","verses":[{},{"canonical":"Acts 10:1","passages":["Ἀνὴρ δέ  ⸀τις ἐν Καισαρείᾳ ὀνόματι Κορνήλιος,  ἑκατοντάρχης ἐκ σπείρης τῆς καλουμένης Ἰταλικῆς,  "],"query":"044010001"},{"canonical":"Acts 10:2","passages":["εὐσεβὴς καὶ φοβούμενος τὸν θεὸν σὺν παντὶ τῷ οἴκῳ αὐτοῦ,   ⸀ποιῶν ἐλεημοσύνας πολλὰς τῷ λαῷ καὶ δεόμενος τοῦ θεοῦ διὰ παντός,  "],"query":"044010002"},{"canonical":"Acts 10:3","passages":["εἶδεν ἐν ὁράματι φανερῶς ὡσεὶ  ⸀περὶ ὥραν ἐνάτην τῆς ἡμέρας ἄγγελον τοῦ θεοῦ εἰσελθόντα πρὸς αὐτὸν καὶ εἰπόντα αὐτῷ·  Κορνήλιε.  "],"query":"044010003"},{"canonical":"Acts 10:4","passages":["ὁ δὲ ἀτενίσας αὐτῷ καὶ ἔμφοβος γενόμενος εἶπεν·  Τί ἐστιν,  κύριε;  εἶπεν δὲ αὐτῷ·  Αἱ προσευχαί σου καὶ αἱ ἐλεημοσύναι σου ἀνέβησαν εἰς μνημόσυνον  ⸀ἔμπροσθεν τοῦ θεοῦ·  "],"query":"044010004"},{"canonical":"Acts 10:5","passages":["καὶ νῦν πέμψον  ⸂ἄνδρας εἰς Ἰόππην⸃  καὶ μετάπεμψαι Σίμωνά  ⸂τινα ὃς ἐπικαλεῖται Πέτρος⸃·  "],"query":"044010005"},{"canonical":"Acts 10:6","passages":["οὗτος ξενίζεται παρά τινι Σίμωνι βυρσεῖ,  ᾧ ἐστιν οἰκία παρὰ θάλασσαν.  "],"query":"044010006"},{"canonical":"Acts 10:7","passages":["ὡς δὲ ἀπῆλθεν ὁ ἄγγελος ὁ λαλῶν  ⸀αὐτῷ,  φωνήσας δύο τῶν  ⸀οἰκετῶν καὶ στρατιώτην εὐσεβῆ τῶν προσκαρτερούντων αὐτῷ "],"query":"044010007"},{"canonical":"Acts 10:8","passages":["καὶ ἐξηγησάμενος  ⸂ἅπαντα αὐτοῖς⸃  ἀπέστειλεν αὐτοὺς εἰς τὴν Ἰόππην.  "],"query":"044010008"},{"canonical":"Acts 10:9","passages":["Τῇ δὲ ἐπαύριον ὁδοιπορούντων ἐκείνων καὶ τῇ πόλει ἐγγιζόντων ἀνέβη Πέτρος ἐπὶ τὸ δῶμα προσεύξασθαι περὶ ὥραν ἕκτην.  "],"query":"044010009"},{"canonical":"Acts 10:10","passages":["ἐγένετο δὲ πρόσπεινος καὶ ἤθελεν γεύσασθαι·  παρασκευαζόντων δὲ  ⸀αὐτῶν  ⸀ἐγένετο ἐπ’ αὐτὸν ἔκστασις,  "],"query":"044010010"},{"canonical":"Acts 10:11","passages":["καὶ θεωρεῖ τὸν οὐρανὸν ἀνεῳγμένον καὶ  ⸀καταβαῖνον σκεῦός τι ὡς ὀθόνην μεγάλην τέσσαρσιν  ⸀ἀρχαῖς καθιέμενον ἐπὶ τῆς γῆς,  "],"query":"044010011"},{"canonical":"Acts 10:12","passages":["ἐν ᾧ ὑπῆρχεν πάντα τὰ τετράποδα  ⸂καὶ ἑρπετὰ τῆς γῆς καὶ⸃  πετεινὰ τοῦ οὐρανοῦ.  "],"query":"044010012"},{"canonical":"Acts 10:13","passages":["καὶ ἐγένετο φωνὴ πρὸς αὐτόν·  Ἀναστάς,  Πέτρε,  θῦσον καὶ φάγε.  "],"query":"044010013"},{"canonical":"Acts 10:14","passages":["ὁ δὲ Πέτρος εἶπεν·  Μηδαμῶς,  κύριε,  ὅτι οὐδέποτε ἔφαγον πᾶν κοινὸν  ⸀καὶ ἀκάθαρτον.  "],"query":"044010014"},{"canonical":"Acts 10:15","passages":["καὶ φωνὴ πάλιν ἐκ δευτέρου πρὸς αὐτόν·  Ἃ ὁ θεὸς ἐκαθάρισεν σὺ μὴ κοίνου.  "],"query":"044010015"},{"canonical":"Acts 10:16","passages":["τοῦτο δὲ ἐγένετο ἐπὶ τρίς,  καὶ  ⸀εὐθὺς ἀνελήμφθη τὸ σκεῦος εἰς τὸν οὐρανόν.  "],"query":"044010016"},{"canonical":"Acts 10:17","passages":["Ὡς δὲ ἐν ἑαυτῷ διηπόρει ὁ Πέτρος τί ἂν εἴη τὸ ὅραμα ὃ εἶδεν,   ⸀ἰδοὺ οἱ ἄνδρες οἱ ἀπεσταλμένοι  ⸀ὑπὸ τοῦ Κορνηλίου διερωτήσαντες τὴν οἰκίαν  ⸀τοῦ Σίμωνος ἐπέστησαν ἐπὶ τὸν πυλῶνα,  "],"query":"044010017"},{"canonical":"Acts 10:18","passages":["καὶ φωνήσαντες  ⸀ἐπυνθάνοντο εἰ Σίμων ὁ ἐπικαλούμενος Πέτρος ἐνθάδε ξενίζεται.  "],"query":"044010018"},{"canonical":"Acts 10:19","passages":["τοῦ δὲ Πέτρου διενθυμουμένου περὶ τοῦ ὁράματος εἶπεν  ⸂αὐτῷ τὸ πνεῦμα⸃·  Ἰδοὺ  ⸀ἄνδρες  ⸀ζητοῦντές σε·  "],"query":"044010019"},{"canonical":"Acts 10:20","passages":["ἀλλὰ ἀναστὰς κατάβηθι καὶ πορεύου σὺν αὐτοῖς μηδὲν διακρινόμενος,   ⸀ὅτι ἐγὼ ἀπέσταλκα αὐτούς.  "],"query":"044010020"},{"canonical":"Acts 10:21","passages":["καταβὰς δὲ Πέτρος πρὸς τοὺς ἄνδρας εἶπεν·  Ἰδοὺ ἐγώ εἰμι ὃν ζητεῖτε·  τίς ἡ αἰτία δι’ ἣν πάρεστε;  "],"query":"044010021"},{"canonical":"Acts 10:22","passages":["οἱ δὲ εἶπαν·  Κορνήλιος ἑκατοντάρχης,  ἀνὴρ δίκαιος καὶ φοβούμενος τὸν θεὸν μαρτυρούμενός τε ὑπὸ ὅλου τοῦ ἔθνους τῶν Ἰουδαίων,  ἐχρηματίσθη ὑπὸ ἀγγέλου ἁγίου μεταπέμψασθαί σε εἰς τὸν οἶκον αὐτοῦ καὶ ἀκοῦσαι ῥήματα παρὰ σοῦ.  "],"query":"044010022"},{"canonical":"Acts 10:23","passages":["εἰσκαλεσάμενος οὖν αὐτοὺς ἐξένισεν.  \nΤῇ δὲ ἐπαύριον  ⸀ἀναστὰς ἐξῆλθεν σὺν αὐτοῖς,  καί τινες τῶν ἀδελφῶν τῶν ἀπὸ Ἰόππης συνῆλθον αὐτῷ.  "],"query":"044010023"},{"canonical":"Acts 10:24","passages":[" ⸂τῇ δὲ⸃  ἐπαύριον  ⸀εἰσῆλθεν εἰς τὴν Καισάρειαν.  ὁ δὲ Κορνήλιος ἦν προσδοκῶν αὐτοὺς συγκαλεσάμενος τοὺς συγγενεῖς αὐτοῦ καὶ τοὺς ἀναγκαίους φίλους.  "],"query":"044010024"},{"canonical":"Acts 10:25","passages":["ὡς δὲ ἐγένετο τοῦ εἰσελθεῖν τὸν Πέτρον,  συναντήσας αὐτῷ ὁ Κορνήλιος πεσὼν ἐπὶ τοὺς πόδας προσεκύνησεν.  "],"query":"044010025"},{"canonical":"Acts 10:26","passages":["ὁ δὲ Πέτρος  ⸂ἤγειρεν αὐτὸν⸃  λέγων·  Ἀνάστηθι·  καὶ ἐγὼ αὐτὸς ἄνθρωπός εἰμι.  "],"query":"044010026"},{"canonical":"Acts 10:27","passages":["καὶ συνομιλῶν αὐτῷ εἰσῆλθεν,  καὶ εὑρίσκει συνεληλυθότας πολλούς,  "],"query":"044010027"},{"canonical":"Acts 10:28","passages":["ἔφη τε πρὸς αὐτούς·  Ὑμεῖς ἐπίστασθε ὡς ἀθέμιτόν ἐστιν ἀνδρὶ Ἰουδαίῳ κολλᾶσθαι ἢ προσέρχεσθαι ἀλλοφύλῳ·  κἀμοὶ ὁ θεὸς ἔδειξεν μηδένα κοινὸν ἢ ἀκάθαρτον λέγειν ἄνθρωπον·  "],"query":"044010028"},{"canonical":"Acts 10:29","passages":["διὸ καὶ ἀναντιρρήτως ἦλθον μεταπεμφθείς πυνθάνομαι οὖν τίνι λόγῳ μετεπέμψασθέ με.  "],"query":"044010029"},{"canonical":"Acts 10:30","passages":["Καὶ ὁ Κορνήλιος ἔφη·  Ἀπὸ τετάρτης ἡμέρας μέχρι ταύτης τῆς ὥρας  ⸀ἤμην τὴν  ⸀ἐνάτην προσευχόμενος ἐν τῷ οἴκῳ μου,  καὶ ἰδοὺ ἀνὴρ ἔστη ἐνώπιόν μου ἐν ἐσθῆτι λαμπρᾷ "],"query":"044010030"},{"canonical":"Acts 10:31","passages":["καὶ φησί·  Κορνήλιε,  εἰσηκούσθη σου ἡ προσευχὴ καὶ αἱ ἐλεημοσύναι σου ἐμνήσθησαν ἐνώπιον τοῦ θεοῦ.  "],"query":"044010031"},{"canonical":"Acts 10:32","passages":["πέμψον οὖν εἰς Ἰόππην καὶ μετακάλεσαι Σίμωνα ὃς ἐπικαλεῖται Πέτρος·  οὗτος ξενίζεται ἐν οἰκίᾳ Σίμωνος βυρσέως παρὰ  ⸀θάλασσαν.  "],"query":"044010032"},{"canonical":"Acts 10:33","passages":["ἐξαυτῆς οὖν ἔπεμψα πρὸς σέ,  σύ τε καλῶς ἐποίησας παραγενόμενος.  νῦν οὖν πάντες ἡμεῖς ἐνώπιον τοῦ θεοῦ πάρεσμεν ἀκοῦσαι πάντα τὰ προστεταγμένα σοι ὑπὸ τοῦ  ⸀κυρίου.  "],"query":"044010033"},{"canonical":"Acts 10:34","passages":["Ἀνοίξας δὲ Πέτρος τὸ στόμα εἶπεν·  Ἐπ’ ἀληθείας καταλαμβάνομαι ὅτι οὐκ ἔστιν προσωπολήμπτης ὁ θεός,  "],"query":"044010034"},{"canonical":"Acts 10:35","passages":["ἀλλ’ ἐν παντὶ ἔθνει ὁ φοβούμενος αὐτὸν καὶ ἐργαζόμενος δικαιοσύνην δεκτὸς αὐτῷ ἐστιν.  "],"query":"044010035"},{"canonical":"Acts 10:36","passages":["τὸν λόγον  ⸀ὃν ἀπέστειλεν τοῖς υἱοῖς Ἰσραὴλ εὐαγγελιζόμενος εἰρήνην διὰ Ἰησοῦ Χριστοῦ·  οὗτός ἐστιν πάντων κύριος.  "],"query":"044010036"},{"canonical":"Acts 10:37","passages":["ὑμεῖς οἴδατε τὸ γενόμενον ῥῆμα καθ’ ὅλης τῆς Ἰουδαίας,   ⸀ἀρξάμενος ἀπὸ τῆς Γαλιλαίας μετὰ τὸ βάπτισμα ὃ ἐκήρυξεν Ἰωάννης,  "],"query":"044010037"},{"canonical":"Acts 10:38","passages":["Ἰησοῦν τὸν ἀπὸ Ναζαρέθ,  ὡς ἔχρισεν αὐτὸν ὁ θεὸς πνεύματι ἁγίῳ καὶ δυνάμει,  ὃς διῆλθεν εὐεργετῶν καὶ ἰώμενος πάντας τοὺς καταδυναστευομένους ὑπὸ τοῦ διαβόλου,  ὅτι ὁ θεὸς ἦν μετ’ αὐτοῦ·  "],"query":"044010038"},{"canonical":"Acts 10:39","passages":["καὶ  ⸀ἡμεῖς μάρτυρες πάντων ὧν ἐποίησεν ἔν τε τῇ χώρᾳ τῶν Ἰουδαίων  ⸀καὶ Ἰερουσαλήμ·  ὃν καὶ ἀνεῖλαν κρεμάσαντες ἐπὶ ξύλου.  "],"query":"044010039"},{"canonical":"Acts 10:40","passages":["τοῦτον ὁ θεὸς ἤγειρεν  ⸀τῇ τρίτῃ ἡμέρᾳ καὶ ἔδωκεν αὐτὸν ἐμφανῆ γενέσθαι,  "],"query":"044010040"},{"canonical":"Acts 10:41","passages":["οὐ παντὶ τῷ λαῷ ἀλλὰ μάρτυσι τοῖς προκεχειροτονημένοις ὑπὸ τοῦ θεοῦ,  ἡμῖν,  οἵτινες συνεφάγομεν καὶ συνεπίομεν αὐτῷ μετὰ τὸ ἀναστῆναι αὐτὸν ἐκ νεκρῶν·  "],"query":"044010041"},{"canonical":"Acts 10:42","passages":["καὶ παρήγγειλεν ἡμῖν κηρύξαι τῷ λαῷ καὶ διαμαρτύρασθαι ὅτι  ⸀οὗτός ἐστιν ὁ ὡρισμένος ὑπὸ τοῦ θεοῦ κριτὴς ζώντων καὶ νεκρῶν.  "],"query":"044010042"},{"canonical":"Acts 10:43","passages":["τούτῳ πάντες οἱ προφῆται μαρτυροῦσιν,  ἄφεσιν ἁμαρτιῶν λαβεῖν διὰ τοῦ ὀνόματος αὐτοῦ πάντα τὸν πιστεύοντα εἰς αὐτόν.  "],"query":"044010043"},{"canonical":"Acts 10:44","passages":["Ἔτι λαλοῦντος τοῦ Πέτρου τὰ ῥήματα ταῦτα ἐπέπεσε τὸ πνεῦμα τὸ ἅγιον ἐπὶ πάντας τοὺς ἀκούοντας τὸν λόγον.  "],"query":"044010044"},{"canonical":"Acts 10:45","passages":["καὶ ἐξέστησαν οἱ ἐκ περιτομῆς πιστοὶ  ⸀ὅσοι συνῆλθαν τῷ Πέτρῳ,  ὅτι καὶ ἐπὶ τὰ ἔθνη ἡ δωρεὰ τοῦ  ⸂ἁγίου πνεύματος⸃  ἐκκέχυται·  "],"query":"044010045"},{"canonical":"Acts 10:46","passages":["ἤκουον γὰρ αὐτῶν λαλούντων γλώσσαις καὶ μεγαλυνόντων τὸν θεόν.  τότε  ⸀ἀπεκρίθη Πέτρος·  "],"query":"044010046"},{"canonical":"Acts 10:47","passages":["Μήτι τὸ ὕδωρ  ⸂δύναται κωλῦσαί⸃  τις τοῦ μὴ βαπτισθῆναι τούτους οἵτινες τὸ πνεῦμα τὸ ἅγιον ἔλαβον  ⸀ὡς καὶ ἡμεῖς;  "],"query":"044010047"},{"canonical":"Acts 10:48","passages":["προσέταξεν  ⸀δὲ αὐτοὺς  ⸂ἐν τῷ ὀνόματι Ἰησοῦ Χριστοῦ βαπτισθῆναι⸃.  τότε ἠρώτησαν αὐτὸν ἐπιμεῖναι ἡμέρας τινάς.  "],"query":"044010048"}]}