{"query":"034001","verses":[{},{"canonical":"Nahum 1:1","passages":["משא נינוה ספר חזון נחום האלקשי "],"query":"034001001"},{"canonical":"Nahum 1:2","passages":["אל קנוא ונקם יהוה נקם יהוה ובעל חמה נקם יהוה לצריו ונוטר הוא לאיביו "],"query":"034001002"},{"canonical":"Nahum 1:3","passages":["יהוה ארך אפים וגדל כח ונקה לא ינקה יהוה בסופה ובשערה דרכו וענן אבק רגליו "],"query":"034001003"},{"canonical":"Nahum 1:4","passages":["גוער בים ויבשהו וכל הנהרות החריב אמלל בשן וכרמל ופרח לבנון אמלל "],"query":"034001004"},{"canonical":"Nahum 1:5","passages":["הרים רעשו ממנו והגבעות התמגגו ותשא הארץ מפניו ותבל וכל ישבי בה "],"query":"034001005"},{"canonical":"Nahum 1:6","passages":["לפני זעמו מי יעמוד ומי יקום בחרון אפו חמתו נתכה כאש והצרים נתצו ממנו "],"query":"034001006"},{"canonical":"Nahum 1:7","passages":["טוב יהוה למעוז ביום צרה וידע חסי בו "],"query":"034001007"},{"canonical":"Nahum 1:8","passages":["ובשטף עבר כלה יעשה מקומה ואיביו ירדף חשך "],"query":"034001008"},{"canonical":"Nahum 1:9","passages":["מה תחשבון אל יהוה כלה הוא עשה לא תקום פעמים צרה "],"query":"034001009"},{"canonical":"Nahum 1:10","passages":["כי עד סירים סבכים וכסבאם סבואים אכלו כקש יבש מלא "],"query":"034001010"},{"canonical":"Nahum 1:11","passages":["ממך יצא חשב על יהוה רעה יעץ בליעל  ס "],"query":"034001011"},{"canonical":"Nahum 1:12","passages":["כה אמר יהוה אם שלמים וכן רבים וכן נגזו ועבר וענתך לא אענך עוד "],"query":"034001012"},{"canonical":"Nahum 1:13","passages":["ועתה אשבר מטהו מעליך ומוסרתיך אנתק "],"query":"034001013"},{"canonical":"Nahum 1:14","passages":["וצוה עליך יהוה לא יזרע משמך עוד מבית אלהיך אכרית פסל ומסכה אשים קברך כי קלות פ"],"query":"034001014"}]}