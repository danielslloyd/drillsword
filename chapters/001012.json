{"query":"001012","verses":[{},{"canonical":"Genesis 12:1","passages":["ויאמר יהוה אל אברם לך לך מארצך וממולדתך ומבית אביך אל הארץ אשר אראך "],"query":"001012001"},{"canonical":"Genesis 12:2","passages":["ואעשך לגוי גדול ואברכך ואגדלה שמך והיה ברכה "],"query":"001012002"},{"canonical":"Genesis 12:3","passages":["ואברכה מברכיך ומקללך אאר ונברכו בך כל משפחת האדמה "],"query":"001012003"},{"canonical":"Genesis 12:4","passages":["וילך אברם כאשר דבר אליו יהוה וילך אתו לוט ואברם בן חמש שנים ושבעים שנה בצאתו מחרן "],"query":"001012004"},{"canonical":"Genesis 12:5","passages":["ויקח אברם את שרי אשתו ואת לוט בן אחיו ואת כל רכושם אשר רכשו ואת הנפש אשר עשו בחרן ויצאו ללכת ארצה כנען ויבאו ארצה כנען "],"query":"001012005"},{"canonical":"Genesis 12:6","passages":["ויעבר אברם בארץ עד מקום שכם עד אלון מורה וה͏כנעני אז בארץ "],"query":"001012006"},{"canonical":"Genesis 12:7","passages":["וירא יהוה אל אברם ויאמר לזרעך אתן את הארץ הזאת ויבן שם מזבח ליהוה הנראה אליו "],"query":"001012007"},{"canonical":"Genesis 12:8","passages":["ויעתק משם ההרה מקדם לבית אל ויט אהלה בית אל מים והעי מקדם ויבן שם מזבח ל͏יהוה ויקרא בשם יהוה "],"query":"001012008"},{"canonical":"Genesis 12:9","passages":["ויסע אברם הלוך ונסוע הנגבה פ"],"query":"001012009"},{"canonical":"Genesis 12:10","passages":["ויהי רעב בארץ וירד אברם מצרימה לגור שם כי כבד הרעב בארץ "],"query":"001012010"},{"canonical":"Genesis 12:11","passages":["ויהי כאשר הקריב לבוא מצרימה ויאמר אל שרי אשתו הנה נא ידעתי כי אשה יפת מראה את "],"query":"001012011"},{"canonical":"Genesis 12:12","passages":["והיה כי יראו אתך המצרים ואמרו אשתו זאת והרגו אתי ואתך יחיו "],"query":"001012012"},{"canonical":"Genesis 12:13","passages":["אמרי נא אחתי את למען ייטב לי בעבורך וחיתה נפשי בגללך "],"query":"001012013"},{"canonical":"Genesis 12:14","passages":["ויהי כבוא אברם מצרימה ויראו המצרים את האשה כי יפה הוא מאד "],"query":"001012014"},{"canonical":"Genesis 12:15","passages":["ויראו אתה שרי פרעה ויהללו אתה אל פרעה ותקח האשה בית פרעה "],"query":"001012015"},{"canonical":"Genesis 12:16","passages":["ולאברם היטיב בעבורה ו͏יהי לו צאן ובקר וחמרים ועבדים ושפחת ואתנת וגמלים "],"query":"001012016"},{"canonical":"Genesis 12:17","passages":["וינגע יהוה את פרעה נגעים גדלים ואת ביתו על דבר שרי אשת אברם "],"query":"001012017"},{"canonical":"Genesis 12:18","passages":["ויקרא פרעה לאברם ויאמר מה זאת עשית לי למה לא הגדת לי כי אשתך הוא "],"query":"001012018"},{"canonical":"Genesis 12:19","passages":["למה אמרת אחתי הוא ואקח אתה לי לאשה ועתה הנה אשתך קח ולך "],"query":"001012019"},{"canonical":"Genesis 12:20","passages":["ויצו עליו פרעה אנשים ו͏ישלחו אתו ואת אשתו ואת כל אשר לו "],"query":"001012020"}]}