{"query":"003014","verses":[{},{"canonical":"Leviticus 14:1","passages":["וידבר יהוה אל משה לאמר "],"query":"003014001"},{"canonical":"Leviticus 14:2","passages":["זאת תהיה תורת המצרע ביום טהרתו והובא אל הכהן "],"query":"003014002"},{"canonical":"Leviticus 14:3","passages":["ויצא הכהן אל מחוץ למחנה וראה הכהן והנה נרפא נגע הצרעת מן הצרוע "],"query":"003014003"},{"canonical":"Leviticus 14:4","passages":["וצוה הכהן ולקח למטהר שתי צפרים חיות טהרות ועץ ארז ושני תולעת ואזב "],"query":"003014004"},{"canonical":"Leviticus 14:5","passages":["וצוה הכהן ושחט את הצפור האחת אל כלי חרש על מים חיים "],"query":"003014005"},{"canonical":"Leviticus 14:6","passages":["את הצפר החיה יקח אתה ואת עץ הארז ואת שני התולעת ואת האזב וטבל אותם ואת הצפר ה͏חיה בדם הצפר השחטה על המים ה͏חיים "],"query":"003014006"},{"canonical":"Leviticus 14:7","passages":["והזה על המטהר מן הצרעת שבע פעמים וטהרו ושלח את הצפר החיה על פני השדה "],"query":"003014007"},{"canonical":"Leviticus 14:8","passages":["וכבס המטהר את בגדיו וגלח את כל שערו ורחץ במים וטהר ואחר יבוא אל המחנה וישב מחוץ לאהלו שבעת ימים "],"query":"003014008"},{"canonical":"Leviticus 14:9","passages":["והיה ביום השביעי יגלח את כל שערו את ראשו ואת זקנו ואת גבת עיניו ואת כל שערו יגלח וכבס את בגדיו ורחץ את בשרו במים וטהר "],"query":"003014009"},{"canonical":"Leviticus 14:10","passages":["וביום השמיני יקח שני כבשים תמימים וכבשה אחת בת שנתה תמימה ושלשה עשרנים סלת מנחה בלולה בשמן ולג אחד שמן "],"query":"003014010"},{"canonical":"Leviticus 14:11","passages":["והעמיד הכהן המטהר את האיש המטהר ואתם לפני יהוה פתח אהל מועד "],"query":"003014011"},{"canonical":"Leviticus 14:12","passages":["ולקח הכהן את הכבש האחד והקריב אתו לאשם ואת לג השמן והניף אתם תנופה לפני יהוה "],"query":"003014012"},{"canonical":"Leviticus 14:13","passages":["ושחט את הכבש במקום אשר ישחט את החטאת ואת העלה במקום הקדש כי כחטאת האשם הוא לכהן קדש ק͏דשים הוא "],"query":"003014013"},{"canonical":"Leviticus 14:14","passages":["ולקח הכהן מדם האשם ונתן הכהן על תנוך אזן המטהר הימנית ועל בהן ידו הימנית ועל בהן רגלו הימנית "],"query":"003014014"},{"canonical":"Leviticus 14:15","passages":["ולקח הכהן מלג השמן ויצק על כף הכהן השמאלית "],"query":"003014015"},{"canonical":"Leviticus 14:16","passages":["וטבל הכהן את אצבעו הימנית מן השמן אשר על כפו השמאלית והזה מן השמן באצבעו שבע פעמים לפני יהוה "],"query":"003014016"},{"canonical":"Leviticus 14:17","passages":["ומיתר השמן אשר על כפו יתן הכהן על תנוך אזן המטהר הימנית ועל בהן ידו הימנית ועל בהן רגלו הימנית על דם האשם "],"query":"003014017"},{"canonical":"Leviticus 14:18","passages":["והנותר בשמן אשר על כף הכהן יתן על ראש המטהר וכפר עליו הכהן לפני יהוה "],"query":"003014018"},{"canonical":"Leviticus 14:19","passages":["ועשה הכהן את החטאת וכפר על המטהר מטמאתו ואחר ישחט את העלה "],"query":"003014019"},{"canonical":"Leviticus 14:20","passages":["והעלה הכהן את העלה ואת המנחה המזבחה וכפר עליו הכהן וטהר  ס "],"query":"003014020"},{"canonical":"Leviticus 14:21","passages":["ואם דל הוא ואין ידו משגת ולקח כבש אחד אשם לתנופה לכפר עליו ועשרון סלת אחד בלול בשמן למנחה ולג שמן "],"query":"003014021"},{"canonical":"Leviticus 14:22","passages":["ושתי תרים או שני בני יונה אשר תשיג ידו והיה אחד חטאת והאחד עלה "],"query":"003014022"},{"canonical":"Leviticus 14:23","passages":["והביא אתם ביום השמיני לטהרתו אל הכהן אל פתח אהל מועד לפני יהוה "],"query":"003014023"},{"canonical":"Leviticus 14:24","passages":["ולקח הכהן את כבש האשם ואת לג השמן והניף אתם הכהן תנופה לפני יהוה "],"query":"003014024"},{"canonical":"Leviticus 14:25","passages":["ושחט את כבש האשם ולקח הכהן מדם האשם ונתן על תנוך אזן המטהר הימנית ועל בהן ידו הימנית ועל בהן רגלו הימנית "],"query":"003014025"},{"canonical":"Leviticus 14:26","passages":["ומן השמן יצק הכהן על כף הכהן השמאלית "],"query":"003014026"},{"canonical":"Leviticus 14:27","passages":["והזה הכהן באצבעו הימנית מן השמן אשר על כפו השמאלית שבע פעמים לפני יהוה "],"query":"003014027"},{"canonical":"Leviticus 14:28","passages":["ונתן הכהן מן השמן אשר על כפו על תנוך אזן המטהר הימנית ועל בהן ידו הימנית ועל בהן רגלו הימנית על מקום דם האשם "],"query":"003014028"},{"canonical":"Leviticus 14:29","passages":["והנותר מן השמן אשר על כף הכהן יתן על ראש המטהר לכפר עליו לפני יהוה "],"query":"003014029"},{"canonical":"Leviticus 14:30","passages":["ועשה את האחד מן התרים או מן בני היונה מאשר תשיג ידו "],"query":"003014030"},{"canonical":"Leviticus 14:31","passages":["את אשר תשיג ידו את האחד חטאת ואת האחד עלה על המנחה וכפר הכהן על המטהר לפני יהוה "],"query":"003014031"},{"canonical":"Leviticus 14:32","passages":["זאת תורת אשר בו נגע צרעת אשר לא תשיג ידו בטהרתו פ"],"query":"003014032"},{"canonical":"Leviticus 14:33","passages":["וידבר יהוה אל משה ואל אהרן לאמר "],"query":"003014033"},{"canonical":"Leviticus 14:34","passages":["כי תבאו אל ארץ כנען אשר אני נתן לכם לאחזה ונתתי נגע צרעת בבית ארץ אחזתכם "],"query":"003014034"},{"canonical":"Leviticus 14:35","passages":["ובא אשר לו הבית והגיד לכהן לאמר כנגע נראה לי בבית "],"query":"003014035"},{"canonical":"Leviticus 14:36","passages":["וצוה הכהן ופנו את הבית בטרם יבא הכהן לראות את הנגע ולא יטמא כל אשר בבית ואחר כן יבא הכהן לראות את הבית "],"query":"003014036"},{"canonical":"Leviticus 14:37","passages":["וראה את הנגע והנה הנגע בקירת הבית שקערורת ירקרקת או אדמדמת ומראיהן שפל מן הקיר "],"query":"003014037"},{"canonical":"Leviticus 14:38","passages":["ויצא הכהן מן הבית אל פתח הבית והסגיר את הבית שבעת ימים "],"query":"003014038"},{"canonical":"Leviticus 14:39","passages":["ושב הכהן ביום השביעי וראה והנה פשה הנגע בקירת הבית "],"query":"003014039"},{"canonical":"Leviticus 14:40","passages":["וצוה הכהן וחלצו את האבנים אשר בהן הנגע והשליכו אתהן אל מחוץ לעיר אל מקום טמא "],"query":"003014040"},{"canonical":"Leviticus 14:41","passages":["ואת הבית יקצע מבית סביב ושפכו את העפר אשר הקצו אל מחוץ לעיר אל מקום טמא "],"query":"003014041"},{"canonical":"Leviticus 14:42","passages":["ולקחו אבנים אחרות והביאו אל תחת האבנים ועפר אחר יקח וטח את הבית "],"query":"003014042"},{"canonical":"Leviticus 14:43","passages":["ואם ישוב הנגע ופרח בבית אחר חלץ את האבנים ואחרי הקצות את הבית ואחרי הטוח "],"query":"003014043"},{"canonical":"Leviticus 14:44","passages":["ובא הכהן וראה והנה פשה הנגע בבית צרעת ממארת הוא בבית טמא הוא "],"query":"003014044"},{"canonical":"Leviticus 14:45","passages":["ונתץ את הבית את אבניו ואת עציו ואת כל עפר הבית והוציא אל מחוץ לעיר אל מקום טמא "],"query":"003014045"},{"canonical":"Leviticus 14:46","passages":["והבא אל הבית כל ימי הסגיר אתו יטמא עד הערב "],"query":"003014046"},{"canonical":"Leviticus 14:47","passages":["והשכב בבית יכבס את בגדיו והאכל בבית יכבס את בגדיו "],"query":"003014047"},{"canonical":"Leviticus 14:48","passages":["ואם בא יבא הכהן וראה והנה לא פשה הנגע בבית אחרי הטח את הבית וטהר הכהן את הבית כי נרפא הנגע "],"query":"003014048"},{"canonical":"Leviticus 14:49","passages":["ולקח לחטא את הבית שתי צפרים ועץ ארז ושני תולעת ואזב "],"query":"003014049"},{"canonical":"Leviticus 14:50","passages":["ושחט את הצפר האחת אל כלי חרש על מים חיים "],"query":"003014050"},{"canonical":"Leviticus 14:51","passages":["ולקח את עץ הארז ואת האזב ואת שני התולעת ואת הצפר ה͏חיה וטבל אתם בדם הצפר השחוטה ובמים החיים והזה אל הבית שבע פעמים "],"query":"003014051"},{"canonical":"Leviticus 14:52","passages":["וחטא את הבית בדם הצפור ובמים החיים ובצפר החיה ובעץ הארז ובאזב ובשני התולעת "],"query":"003014052"},{"canonical":"Leviticus 14:53","passages":["ושלח את הצפר החיה אל מחוץ לעיר אל פני השדה וכפר על הבית וטהר "],"query":"003014053"},{"canonical":"Leviticus 14:54","passages":["זאת התורה לכל נגע הצרעת ולנתק "],"query":"003014054"},{"canonical":"Leviticus 14:55","passages":["ולצרעת הבגד ולבית "],"query":"003014055"},{"canonical":"Leviticus 14:56","passages":["ולשאת ולספחת ולבהרת "],"query":"003014056"},{"canonical":"Leviticus 14:57","passages":["להורת ביום הטמא וביום הטהר זאת תורת הצרעת  ס "],"query":"003014057"}]}