{"query":"013014","verses":[{},{"canonical":"1 Chronicles 14:1","passages":["וישלח חורם מלך צר מלאכים אל דויד ועצי ארזים וחרשי קיר וחרשי עצים לבנות לו בית "],"query":"013014001"},{"canonical":"1 Chronicles 14:2","passages":["וידע דויד כי הכינו יהוה למלך על ישראל כי נשאת למעלה מלכותו בעבור עמו ישראל פ"],"query":"013014002"},{"canonical":"1 Chronicles 14:3","passages":["ויקח דויד עוד נשים בירושל͏ם ויולד דויד עוד בנים ובנות "],"query":"013014003"},{"canonical":"1 Chronicles 14:4","passages":["ואלה שמות הילודים אשר היו לו בירושל͏ם שמוע ושובב נתן ושלמה "],"query":"013014004"},{"canonical":"1 Chronicles 14:5","passages":["ויבחר ואלישוע ואלפלט "],"query":"013014005"},{"canonical":"1 Chronicles 14:6","passages":["ונגה ונפג ויפיע "],"query":"013014006"},{"canonical":"1 Chronicles 14:7","passages":["ואלישמע ובעלידע ואליפלט "],"query":"013014007"},{"canonical":"1 Chronicles 14:8","passages":["וישמעו פלשתים כי נמשח דויד למלך על כל ישראל ויעלו כל פלשתים לבקש את דויד וישמע דויד ויצא לפניהם "],"query":"013014008"},{"canonical":"1 Chronicles 14:9","passages":["ופלשתים באו ויפשטו בעמק רפאים "],"query":"013014009"},{"canonical":"1 Chronicles 14:10","passages":["וישאל דויד באלהים לאמר האעלה על פלשתים ונתתם בידי ויאמר לו יהוה עלה ונתתים בידך "],"query":"013014010"},{"canonical":"1 Chronicles 14:11","passages":["ויעלו בבעל פרצים ויכם שם דויד ויאמר דויד פרץ האלהים את אויבי בידי כפרץ מים על כן קראו שם המקום ההוא בעל פרצים "],"query":"013014011"},{"canonical":"1 Chronicles 14:12","passages":["ויעזבו שם את אלהיהם ויאמר דויד וישרפו באש פ"],"query":"013014012"},{"canonical":"1 Chronicles 14:13","passages":["ויסיפו עוד פלשתים ויפשטו בעמק "],"query":"013014013"},{"canonical":"1 Chronicles 14:14","passages":["וישאל עוד דויד באלהים ויאמר לו האלהים לא ת͏עלה א͏חריהם הסב מעליהם ובאת להם ממול הבכאים "],"query":"013014014"},{"canonical":"1 Chronicles 14:15","passages":["ויהי כשמעך את קול הצעדה בראשי הבכאים אז תצא במלחמה כי יצא האלהים לפניך להכות את מחנה פלשתים "],"query":"013014015"},{"canonical":"1 Chronicles 14:16","passages":["ויעש דויד כ͏אשר צוהו ה͏אלהים ויכו את מחנה פלשתים מגבעון ועד גזרה "],"query":"013014016"},{"canonical":"1 Chronicles 14:17","passages":["ויצא שם דויד בכל הארצות ויהוה נתן את פחדו על כל הגוים "],"query":"013014017"}]}