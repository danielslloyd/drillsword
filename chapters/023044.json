{"query":"023044","verses":[{},{"canonical":"Isaiah 44:1","passages":["ועתה שמע יעקב עבדי וישראל בחרתי בו "],"query":"023044001"},{"canonical":"Isaiah 44:2","passages":["כה אמר יהוה עשך ויצרך מבטן יעזרך אל תירא עבדי יעקב וישרון בחרתי בו "],"query":"023044002"},{"canonical":"Isaiah 44:3","passages":["כי אצק מים על צמא ונזלים על יבשה אצק רוחי על זרעך וברכתי על צאצאיך "],"query":"023044003"},{"canonical":"Isaiah 44:4","passages":["וצמחו בבין חציר כערבים על יבלי מים "],"query":"023044004"},{"canonical":"Isaiah 44:5","passages":["זה יאמר ליהוה אני וזה יקרא בשם יעקב וזה יכתב ידו ליהוה ובשם ישראל יכנה פ"],"query":"023044005"},{"canonical":"Isaiah 44:6","passages":["כה אמר יהוה מלך ישראל וגאלו יהוה צבאות אני ראשון ואני אחרון ומבלעדי אין אלהים "],"query":"023044006"},{"canonical":"Isaiah 44:7","passages":["ומי כמוני יקרא ויגידה ויערכה לי משומי עם עולם ואתיות ואשר תבאנה יגידו למו "],"query":"023044007"},{"canonical":"Isaiah 44:8","passages":["אל תפחדו ואל תרהו הלא מאז השמעתיך והגדתי ואתם עדי היש אלוה מבלעדי ואין צור בל ידעתי "],"query":"023044008"},{"canonical":"Isaiah 44:9","passages":["יצרי פסל כלם תהו וחמודיהם בל יועילו ועדיהם המה בל יראו ובל ידעו למען יבשו "],"query":"023044009"},{"canonical":"Isaiah 44:10","passages":["מי יצר אל ופסל נסך לבלתי הועיל "],"query":"023044010"},{"canonical":"Isaiah 44:11","passages":["הן כל חבריו יבשו וחרשים המה מאדם יתקבצו כלם יעמדו יפחדו יבשו יחד "],"query":"023044011"},{"canonical":"Isaiah 44:12","passages":["חרש ברזל מעצד ופעל בפחם ובמקבות יצרהו ויפעלהו בזרוע כחו גם רעב ואין כח לא שתה מים וייעף "],"query":"023044012"},{"canonical":"Isaiah 44:13","passages":["חרש עצים נטה קו יתארהו בשרד יעשהו במקצעות ובמחוגה יתארהו ויעשהו כתבנית איש כתפארת אדם לשבת בית "],"query":"023044013"},{"canonical":"Isaiah 44:14","passages":["לכרת לו ארזים ויקח תרזה ואלון ויאמץ לו בעצי יער נטע ארן וגשם יגדל "],"query":"023044014"},{"canonical":"Isaiah 44:15","passages":["והיה לאדם לבער ויקח מהם ויחם אף ישיק ואפה לחם אף יפעל אל וישתחו עשהו פסל ויסגד למו "],"query":"023044015"},{"canonical":"Isaiah 44:16","passages":["חציו שרף במו אש על חציו בשר יאכל יצלה צלי וישבע אף יחם ויאמר האח חמותי ראיתי אור "],"query":"023044016"},{"canonical":"Isaiah 44:17","passages":["ושאריתו לאל עשה לפסלו יסגד לו וישתחו ויתפלל אליו ויאמר הצילני כי אלי אתה "],"query":"023044017"},{"canonical":"Isaiah 44:18","passages":["לא ידעו ולא יבינו כי טח מראות עיניהם מהשכיל לבתם "],"query":"023044018"},{"canonical":"Isaiah 44:19","passages":["ולא ישיב אל לבו ולא דעת ולא תבונה לאמר חציו שרפתי במו אש ואף אפיתי על גחליו לחם אצלה בשר ואכל ויתרו לתועבה אעשה לבול עץ אסגוד "],"query":"023044019"},{"canonical":"Isaiah 44:20","passages":["רעה אפר לב הותל הטהו ולא יציל את נפשו ולא יאמר הלוא שקר בימיני  ס "],"query":"023044020"},{"canonical":"Isaiah 44:21","passages":["זכר אלה יעקב וישראל כי עבדי אתה יצרתיך עבד לי אתה ישראל לא תנשני "],"query":"023044021"},{"canonical":"Isaiah 44:22","passages":["מחיתי כעב פשעיך וכענן חטאותיך שובה אלי כי גאלתיך "],"query":"023044022"},{"canonical":"Isaiah 44:23","passages":["רנו שמים כי עשה יהוה הריעו תחתיות ארץ פצחו הרים רנה יער וכל עץ בו כי גאל יהוה יעקב ובישראל יתפאר פ"],"query":"023044023"},{"canonical":"Isaiah 44:24","passages":["כה אמר יהוה גאלך ויצרך מבטן אנכי יהוה עשה כל נטה שמים לבדי רקע הארץ מאתי "],"query":"023044024"},{"canonical":"Isaiah 44:25","passages":["מפר אתות בדים וקסמים יהולל משיב חכמים אחור ודעתם ישכל "],"query":"023044025"},{"canonical":"Isaiah 44:26","passages":["מקים דבר עבדו ועצת מלאכיו ישלים האמר לירושלם תושב ולערי יהודה תבנינה וחרבותיה אקומם "],"query":"023044026"},{"canonical":"Isaiah 44:27","passages":["האמר לצולה חרבי ונהרתיך אוביש "],"query":"023044027"},{"canonical":"Isaiah 44:28","passages":["האמר לכורש רעי וכל חפצי ישלם ולאמר לירושלם תבנה והיכל תוסד  ס "],"query":"023044028"}]}