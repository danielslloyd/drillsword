{"query":"023019","verses":[{},{"canonical":"Isaiah 19:1","passages":["משא מצרים הנה יהוה רכב על עב קל ובא מצרים ונעו אלילי מצרים מפניו ולבב מצרים ימס בקרבו "],"query":"023019001"},{"canonical":"Isaiah 19:2","passages":["וסכסכתי מצרים במצרים ונלחמו איש באחיו ואיש ברעהו עיר בעיר ממלכה בממלכה "],"query":"023019002"},{"canonical":"Isaiah 19:3","passages":["ונבקה רוח מצרים בקרבו ועצתו אבלע ודרשו אל האלילים ואל האטים ואל האבות ואל הידענים "],"query":"023019003"},{"canonical":"Isaiah 19:4","passages":["וסכרתי את מצרים ביד אדנים קשה ומלך עז ימשל בם נאם האדון יהוה צבאות "],"query":"023019004"},{"canonical":"Isaiah 19:5","passages":["ונשתו מים מהים ונהר יחרב ויבש "],"query":"023019005"},{"canonical":"Isaiah 19:6","passages":["והאזניחו נהרות דללו וחרבו יארי מצור קנה וסוף קמלו "],"query":"023019006"},{"canonical":"Isaiah 19:7","passages":["ערות על יאור על פי יאור וכל מזרע יאור ייבש נדף ואיננו "],"query":"023019007"},{"canonical":"Isaiah 19:8","passages":["ואנו הדיגים ואבלו כל משליכי ביאור חכה ופרשי מכמרת על פני מים אמללו "],"query":"023019008"},{"canonical":"Isaiah 19:9","passages":["ובשו עבדי פשתים שריקות וארגים חורי "],"query":"023019009"},{"canonical":"Isaiah 19:10","passages":["והיו שתתיה מדכאים כל עשי שכר אגמי נפש "],"query":"023019010"},{"canonical":"Isaiah 19:11","passages":["אך אולים שרי צען חכמי יעצי פרעה עצה נבערה איך תאמרו אל פרעה בן חכמים אני בן מלכי קדם "],"query":"023019011"},{"canonical":"Isaiah 19:12","passages":["אים אפוא חכמיך ויגידו נא לך וידעו מה יעץ יהוה צבאות על מצרים "],"query":"023019012"},{"canonical":"Isaiah 19:13","passages":["נואלו שרי צען נשאו שרי נף התעו את מצרים פנת שבטיה "],"query":"023019013"},{"canonical":"Isaiah 19:14","passages":["יהוה מסך בקרבה רוח עועים והתעו את מצרים בכל מעשהו כהתעות שכור בקיאו "],"query":"023019014"},{"canonical":"Isaiah 19:15","passages":["ולא יהיה למצרים מעשה אשר יעשה ראש וזנב כפה ואגמון  ס "],"query":"023019015"},{"canonical":"Isaiah 19:16","passages":["ביום ההוא יהיה מצרים כנשים וחרד ופחד מפני תנופת יד יהוה צבאות אשר הוא מניף עליו "],"query":"023019016"},{"canonical":"Isaiah 19:17","passages":["והיתה אדמת יהודה למצרים לחגא כל אשר יזכיר אתה אליו יפחד מפני עצת יהוה צבאות אשר הוא יועץ עליו  ס "],"query":"023019017"},{"canonical":"Isaiah 19:18","passages":["ביום ההוא יהיו חמש ערים בארץ מצרים מדברות שפת כנען ונשבעות ליהוה צבאות עיר ההרס יאמר לאחת  ס "],"query":"023019018"},{"canonical":"Isaiah 19:19","passages":["ביום ההוא יהיה מזבח ליהוה בתוך ארץ מצרים ומצבה אצל גבולה ליהוה "],"query":"023019019"},{"canonical":"Isaiah 19:20","passages":["והיה לאות ולעד ליהוה צבאות בארץ מצרים כי יצעקו אל יהוה מפני לחצים וישלח להם מושיע ורב והצילם "],"query":"023019020"},{"canonical":"Isaiah 19:21","passages":["ונודע יהוה למצרים וידעו מצרים את יהוה ביום ההוא ועבדו זבח ומנחה ונדרו נדר ליהוה ושלמו "],"query":"023019021"},{"canonical":"Isaiah 19:22","passages":["ונגף יהוה את מצרים נגף ורפוא ושבו עד יהוה ונעתר להם ורפאם "],"query":"023019022"},{"canonical":"Isaiah 19:23","passages":["ביום ההוא תהיה מסלה ממצרים אשורה ובא אשור במצרים ומצרים באשור ועבדו מצרים את אשור  ס "],"query":"023019023"},{"canonical":"Isaiah 19:24","passages":["ביום ההוא יהיה ישראל שלישיה למצרים ולאשור ברכה בקרב הארץ "],"query":"023019024"},{"canonical":"Isaiah 19:25","passages":["אשר ברכו יהוה צבאות לאמר ברוך עמי מצרים ומעשה ידי אשור ונחלתי ישראל  ס "],"query":"023019025"}]}