{"query":"001017","verses":[{},{"canonical":"Genesis 17:1","passages":["ויהי אברם בן תשעים שנה ותשע שנים וירא יהוה אל אברם ויאמר אליו אני אל שדי התהלך לפני והיה תמים "],"query":"001017001"},{"canonical":"Genesis 17:2","passages":["ואתנה בריתי ביני ובינך וארבה אותך במאד מאד "],"query":"001017002"},{"canonical":"Genesis 17:3","passages":["ויפל אברם על פניו וידבר אתו אלהים לאמר "],"query":"001017003"},{"canonical":"Genesis 17:4","passages":["אני הנה בריתי אתך והיית לאב המון גוים "],"query":"001017004"},{"canonical":"Genesis 17:5","passages":["ולא יקרא עוד את שמך אברם והיה שמך אברהם כי אב המון גוים נתתיך "],"query":"001017005"},{"canonical":"Genesis 17:6","passages":["והפרתי אתך במאד מאד ונתתיך לגוים ומלכים ממך יצאו "],"query":"001017006"},{"canonical":"Genesis 17:7","passages":["והקמתי את בריתי ביני ובינך ובין זרעך אחריך לדרתם לברית עולם להיות לך לאלהים ולזרעך אחריך "],"query":"001017007"},{"canonical":"Genesis 17:8","passages":["ונתתי לך ולזרעך אחריך את ארץ מגריך את כל ארץ כנען לאחזת עולם והייתי להם לאלהים "],"query":"001017008"},{"canonical":"Genesis 17:9","passages":["ויאמר אלהים אל אברהם ואתה את בריתי תשמר אתה וזרעך א͏חריך לדרתם "],"query":"001017009"},{"canonical":"Genesis 17:10","passages":["זאת בריתי אשר תשמרו ביני וביניכם ובין זרעך אחריך המול לכם כל זכר "],"query":"001017010"},{"canonical":"Genesis 17:11","passages":["ונמלתם את בשר ערלתכם והיה לאות ברית ביני וביניכם "],"query":"001017011"},{"canonical":"Genesis 17:12","passages":["ובן שמנת ימים ימול לכם כל זכר לדרתיכם יליד בית ומקנת כסף מכל בן נכר אשר לא מזרעך הוא "],"query":"001017012"},{"canonical":"Genesis 17:13","passages":["המול ימול יליד ב͏יתך ומקנת כספך והיתה בריתי בבשרכם לברית עולם "],"query":"001017013"},{"canonical":"Genesis 17:14","passages":["וערל זכר אשר לא ימול את בשר ערלתו ונכרתה הנפש ההוא מעמיה את בריתי הפר  ס "],"query":"001017014"},{"canonical":"Genesis 17:15","passages":["ויאמר אלהים אל אברהם שרי אשתך לא תקרא את שמה שרי כי שרה שמה "],"query":"001017015"},{"canonical":"Genesis 17:16","passages":["וברכתי אתה וגם נתתי ממנה לך בן וברכתיה והיתה לגוים מלכי עמים ממנה יהיו "],"query":"001017016"},{"canonical":"Genesis 17:17","passages":["ויפל אברהם על פניו ויצחק ויאמר בלבו הלבן מאה שנה יולד ואם שרה הבת תשעים שנה תלד "],"query":"001017017"},{"canonical":"Genesis 17:18","passages":["ויאמר אברהם אל ה͏אלהים לו ישמעאל יחיה לפניך "],"query":"001017018"},{"canonical":"Genesis 17:19","passages":["ויאמר אלהים אבל שרה אשתך ילדת לך בן וקראת את שמו יצחק והקמתי את בריתי אתו לברית עולם לזרעו אחריו "],"query":"001017019"},{"canonical":"Genesis 17:20","passages":["ולישמעאל שמעתיך הנה ברכתי אתו והפריתי אתו והרביתי אתו במאד מאד שנים עשר נשיאם יוליד ונתתיו לגוי גדול "],"query":"001017020"},{"canonical":"Genesis 17:21","passages":["ואת בריתי אקים את יצחק אשר תלד לך שרה למועד הזה בשנה האחרת "],"query":"001017021"},{"canonical":"Genesis 17:22","passages":["ויכל לדבר אתו ויעל אלהים מעל אברהם "],"query":"001017022"},{"canonical":"Genesis 17:23","passages":["ויקח אברהם את ישמעאל בנו ואת כל ילידי ביתו ואת כל מקנת כספו כל זכר באנשי בית אברהם וימל את בשר ערלתם בעצם היום הזה כאשר דבר אתו אלהים "],"query":"001017023"},{"canonical":"Genesis 17:24","passages":["ואברהם בן תשעים ותשע שנה בהמלו בשר ערלתו "],"query":"001017024"},{"canonical":"Genesis 17:25","passages":["וישמעאל בנו בן שלש עשרה שנה בהמלו את בשר ערלתו "],"query":"001017025"},{"canonical":"Genesis 17:26","passages":["בעצם היום הזה נמול אברהם וישמעאל בנו "],"query":"001017026"},{"canonical":"Genesis 17:27","passages":["וכל אנשי ביתו יליד בית ומקנת כסף מאת בן נכר נמלו אתו פ"],"query":"001017027"}]}