{"query":"003006","verses":[{},{"canonical":"Leviticus 6:1","passages":["וידבר יהוה אל משה לאמר "],"query":"003006001"},{"canonical":"Leviticus 6:2","passages":["צו את אהרן ואת בניו לאמר זאת תורת העלה הוא העלה על מוקדה על המזבח כל הלילה עד הבקר ואש המזבח תוקד בו "],"query":"003006002"},{"canonical":"Leviticus 6:3","passages":["ולבש הכהן מדו בד ומכנסי בד ילבש על בשרו והרים את הדשן אשר תאכל האש את העלה על המזבח ושמו אצל המזבח "],"query":"003006003"},{"canonical":"Leviticus 6:4","passages":["ופשט את בגדיו ולבש בגדים אחרים והוציא את הדשן אל מחוץ למחנה אל מקום טהור "],"query":"003006004"},{"canonical":"Leviticus 6:5","passages":["והאש על המזבח תוקד בו לא תכבה ובער עליה הכהן עצים בבקר בבקר וערך עליה העלה והקטיר עליה חלבי השלמים "],"query":"003006005"},{"canonical":"Leviticus 6:6","passages":["אש תמיד תוקד על המזבח לא תכבה  ס "],"query":"003006006"},{"canonical":"Leviticus 6:7","passages":["וזאת תורת המנחה הקרב אתה בני אהרן לפני יהוה אל פני המזבח "],"query":"003006007"},{"canonical":"Leviticus 6:8","passages":["והרים ממנו בקמצו מסלת המנחה ומשמנה ואת כל הלבנה אשר על המנחה והקטיר המזבח ריח ניחח אזכרתה ליהוה "],"query":"003006008"},{"canonical":"Leviticus 6:9","passages":["והנותרת ממנה יאכלו אהרן ובניו מצות תאכל במקום קדש בחצר אהל מועד יאכלוה "],"query":"003006009"},{"canonical":"Leviticus 6:10","passages":["לא תאפה חמץ חלקם נתתי אתה מאשי קדש קדשים הוא כחטאת וכאשם "],"query":"003006010"},{"canonical":"Leviticus 6:11","passages":["כל זכר בבני אהרן יאכלנה חק עולם לדרתיכם מאשי יהוה כל אשר יגע בהם יקדש פ"],"query":"003006011"},{"canonical":"Leviticus 6:12","passages":["וידבר יהוה אל משה לאמר "],"query":"003006012"},{"canonical":"Leviticus 6:13","passages":["זה קרבן אהרן ובניו אשר יקריבו ליהוה ביום המשח אתו עשירת האפה סלת מנחה תמיד מחציתה בבקר ומחציתה בערב "],"query":"003006013"},{"canonical":"Leviticus 6:14","passages":["על מחבת בשמן תעשה מרבכת תביאנה תפיני מנחת פתים תקריב ריח ניחח ליהוה "],"query":"003006014"},{"canonical":"Leviticus 6:15","passages":["והכהן המשיח תחתיו מבניו יעשה אתה חק עולם ליהוה כליל תקטר "],"query":"003006015"},{"canonical":"Leviticus 6:16","passages":["וכל מנחת כהן כליל תהיה לא תאכל פ"],"query":"003006016"},{"canonical":"Leviticus 6:17","passages":["וידבר יהוה אל משה לאמר "],"query":"003006017"},{"canonical":"Leviticus 6:18","passages":["דבר אל אהרן ואל בניו לאמר זאת תורת החטאת במקום אשר תשחט העלה תשחט החטאת לפני יהוה קדש ק͏דשים הוא "],"query":"003006018"},{"canonical":"Leviticus 6:19","passages":["הכהן המחטא אתה יאכלנה במקום קדש תאכל בחצר אהל מועד "],"query":"003006019"},{"canonical":"Leviticus 6:20","passages":["כל אשר יגע בבשרה יקדש ואשר יזה מדמה על הבגד אשר יזה עליה תכבס במקום קדש "],"query":"003006020"},{"canonical":"Leviticus 6:21","passages":["וכלי חרש אשר תבשל בו ישבר ואם בכלי נחשת בשלה ומרק ושטף במים "],"query":"003006021"},{"canonical":"Leviticus 6:22","passages":["כל זכר בכהנים יאכל אתה קדש ק͏דשים הוא "],"query":"003006022"},{"canonical":"Leviticus 6:23","passages":["וכל חטאת אשר יובא מדמה אל אהל מועד לכפר בקדש לא תאכל באש תשרף פ"],"query":"003006023"}]}