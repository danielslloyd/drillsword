{"query":"008003","verses":[{},{"canonical":"Ruth 3:1","passages":["ותאמר לה נעמי חמותה בתי הלא אבקש לך מנוח אשר ייטב לך "],"query":"008003001"},{"canonical":"Ruth 3:2","passages":["ועתה הלא בעז מדעתנו אשר היית את נערותיו הנה הוא זרה את גרן השערים הלילה "],"query":"008003002"},{"canonical":"Ruth 3:3","passages":["ורחצת וסכת ושמת וירדת הגרן אל תודעי לאיש עד כלתו לאכל ולשתות "],"query":"008003003"},{"canonical":"Ruth 3:4","passages":["ויהי בשכבו וידעת את המקום אשר ישכב שם ובאת וגלית מרגלתיו ושכבת והוא יגיד לך את אשר תעשין "],"query":"008003004"},{"canonical":"Ruth 3:5","passages":["ותאמר אליה כל אשר תאמרי אלי אעשה "],"query":"008003005"},{"canonical":"Ruth 3:6","passages":["ותרד הגרן ותעש ככל אשר צותה חמותה "],"query":"008003006"},{"canonical":"Ruth 3:7","passages":["ויאכל בעז וישת וייטב לבו ויבא לשכב בקצה הערמה ותבא בלט ותגל מרגלתיו ותשכב "],"query":"008003007"},{"canonical":"Ruth 3:8","passages":["ויהי בחצי הלילה ויחרד האיש וילפת והנה אשה שכבת מרגלתיו "],"query":"008003008"},{"canonical":"Ruth 3:9","passages":["ויאמר מי את ותאמר אנכי רות אמתך ופרשת כנפך על אמתך כי גאל אתה "],"query":"008003009"},{"canonical":"Ruth 3:10","passages":["ויאמר ברוכה את ליהוה בתי היטבת חסדך האחרון מן הראשון לבלתי לכת אחרי הבחורים אם דל ואם עשיר "],"query":"008003010"},{"canonical":"Ruth 3:11","passages":["ועתה בתי אל תיראי כל אשר תאמרי אעשה לך כי יודע כל שער עמי כי אשת חיל את "],"query":"008003011"},{"canonical":"Ruth 3:12","passages":["ועתה כי אמנם כי אם גאל אנכי וגם יש גאל קרוב ממני "],"query":"008003012"},{"canonical":"Ruth 3:13","passages":["ליני הלילה והיה בבקר אם יגאלך טוב יגאל ואם לא יחפץ לגאלך וגאלתיך אנכי חי יהוה שכבי עד הבקר "],"query":"008003013"},{"canonical":"Ruth 3:14","passages":["ותשכב בטרם יכיר איש את רעהו ויאמר אל יודע כי באה האשה הגרן "],"query":"008003014"},{"canonical":"Ruth 3:15","passages":["ויאמר הבי המטפחת אשר עליך ואחזי בה ותאחז בה וימד שש שערים וישת עליה ויבא העיר "],"query":"008003015"},{"canonical":"Ruth 3:16","passages":["ותבוא אל חמותה ותאמר מי את בתי ותגד לה את כל אשר עשה לה האיש "],"query":"008003016"},{"canonical":"Ruth 3:17","passages":["ותאמר שש השערים האלה נתן לי כי אמר אלי אל תבואי ריקם אל חמותך "],"query":"008003017"},{"canonical":"Ruth 3:18","passages":["ותאמר שבי בתי עד אשר תדעין איך יפל דבר כי לא ישקט האיש כי אם כלה הדבר היום "],"query":"008003018"}]}