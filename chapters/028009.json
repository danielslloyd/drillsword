{"query":"028009","verses":[{},{"canonical":"Hosea 9:1","passages":["אל תשמח ישראל אל גיל כעמים כי זנית מעל אלהיך אהבת אתנן על כל גרנות דגן "],"query":"028009001"},{"canonical":"Hosea 9:2","passages":["גרן ויקב לא ירעם ותירוש יכחש בה "],"query":"028009002"},{"canonical":"Hosea 9:3","passages":["לא ישבו בארץ יהוה ושב אפרים מצרים ובאשור טמא יאכלו "],"query":"028009003"},{"canonical":"Hosea 9:4","passages":["לא יסכו ליהוה יין ולא יערבו לו זבחיהם כלחם אונים להם כל אכליו יטמאו כי לחמם לנפשם לא יבוא בית יהוה "],"query":"028009004"},{"canonical":"Hosea 9:5","passages":["מה תעשו ליום מועד וליום חג יהוה "],"query":"028009005"},{"canonical":"Hosea 9:6","passages":["כי הנה הלכו משד מצרים תקבצם מף תקברם מחמד לכספם קמוש יירשם חוח באהליהם "],"query":"028009006"},{"canonical":"Hosea 9:7","passages":["באו ימי הפקדה באו ימי השלם ידעו ישראל אויל הנביא משגע איש הרוח על רב עונך ורבה משטמה "],"query":"028009007"},{"canonical":"Hosea 9:8","passages":["צפה אפרים עם אלהי נביא פח יקוש על כל דרכיו משטמה בבית אלהיו "],"query":"028009008"},{"canonical":"Hosea 9:9","passages":["העמיקו שחתו כימי הגבעה יזכור עונם יפקוד חטאותם  ס "],"query":"028009009"},{"canonical":"Hosea 9:10","passages":["כענבים במדבר מצאתי ישראל כבכורה בתאנה בראשיתה ראיתי אבותיכם המה באו בעל פעור וינזרו לבשת ויהיו שקוצים כאהבם "],"query":"028009010"},{"canonical":"Hosea 9:11","passages":["אפרים כעוף יתעופף כבודם מלדה ומבטן ומהריון "],"query":"028009011"},{"canonical":"Hosea 9:12","passages":["כי אם יגדלו את בניהם ושכלתים מאדם כי גם אוי להם בשורי מהם "],"query":"028009012"},{"canonical":"Hosea 9:13","passages":["אפרים כאשר ראיתי לצור שתולה בנוה ואפרים להוציא אל הרג בניו "],"query":"028009013"},{"canonical":"Hosea 9:14","passages":["תן להם יהוה מה תתן תן להם רחם משכיל ושדים צמקים "],"query":"028009014"},{"canonical":"Hosea 9:15","passages":["כל רעתם בגלגל כי שם שנאתים על רע מעלליהם מביתי אגרשם לא אוסף אהבתם כל שריהם סררים "],"query":"028009015"},{"canonical":"Hosea 9:16","passages":["הכה אפרים שרשם יבש פרי  ס "],"query":"028009016"},{"canonical":"Hosea 9:17","passages":["ימאסם אלהי כי לא שמעו לו ויהיו נדדים בגוים  ס "],"query":"028009017"}]}