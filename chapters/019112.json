{"query":"019112","verses":[{},{"canonical":"Psalm 112:1","passages":["הללו יה אשרי איש ירא את יהוה במצותיו חפץ מאד "],"query":"019112001"},{"canonical":"Psalm 112:2","passages":["גבור בארץ יהיה זרעו דור ישרים יברך "],"query":"019112002"},{"canonical":"Psalm 112:3","passages":["הון ועשר בביתו וצדקתו עמדת לעד "],"query":"019112003"},{"canonical":"Psalm 112:4","passages":["זרח בחשך אור לישרים חנון ורחום וצדיק "],"query":"019112004"},{"canonical":"Psalm 112:5","passages":["טוב איש חונן ומלוה יכלכל דבריו במשפט "],"query":"019112005"},{"canonical":"Psalm 112:6","passages":["כי לעולם לא ימוט לזכר עולם יהיה צדיק "],"query":"019112006"},{"canonical":"Psalm 112:7","passages":["משמועה רעה לא יירא נכון לבו בטח ביהוה "],"query":"019112007"},{"canonical":"Psalm 112:8","passages":["סמוך לבו לא יירא עד אשר יראה בצריו "],"query":"019112008"},{"canonical":"Psalm 112:9","passages":["פזר נתן לאביונים צדקתו עמדת לעד קרנו תרום בכבוד "],"query":"019112009"},{"canonical":"Psalm 112:10","passages":["רשע יראה וכעס שניו יחרק ונמס תאות רשעים תאבד "],"query":"019112010"}]}