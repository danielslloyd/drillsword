{"query":"014017","verses":[{},{"canonical":"2 Chronicles 17:1","passages":["וימלך יהושפט בנו תחתיו ויתחזק על ישראל "],"query":"014017001"},{"canonical":"2 Chronicles 17:2","passages":["ויתן חיל בכל ערי יהודה הבצרות ויתן נציבים בארץ יהודה ובערי אפרים אשר לכד אסא אביו "],"query":"014017002"},{"canonical":"2 Chronicles 17:3","passages":["ויהי יהוה עם יהושפט כי הלך בדרכי דויד אביו הראשנים ולא דרש לבעלים "],"query":"014017003"},{"canonical":"2 Chronicles 17:4","passages":["כי ל͏אלהי אביו דרש ובמצותיו הלך ולא כמעשה ישראל "],"query":"014017004"},{"canonical":"2 Chronicles 17:5","passages":["ויכן יהוה את הממלכה בידו ויתנו כל יהודה מנחה ליהושפט ויהי לו עשר וכבוד לרב "],"query":"014017005"},{"canonical":"2 Chronicles 17:6","passages":["ויגבה לבו בדרכי יהוה ועוד הסיר את הבמות ואת האשרים מיהודה פ"],"query":"014017006"},{"canonical":"2 Chronicles 17:7","passages":["ובשנת שלוש למלכו שלח לשריו לבן חיל ולעבדיה ולזכריה ולנתנאל ולמיכיהו ללמד בערי יהודה "],"query":"014017007"},{"canonical":"2 Chronicles 17:8","passages":["ועמהם הלוים שמעיהו ונתניהו וזבדיהו ועשהאל ושמירמות ויהונתן ואדניהו וטוביהו וטוב אדוניה הלוים ועמהם אלישמע ויהורם הכהנים "],"query":"014017008"},{"canonical":"2 Chronicles 17:9","passages":["וילמדו ביהודה ועמהם ספר תורת יהוה ויסבו בכל ערי יהודה וילמדו בעם "],"query":"014017009"},{"canonical":"2 Chronicles 17:10","passages":["ויהי פחד יהוה על כל ממלכות ה͏ארצות אשר סביבות יהודה ולא נלחמו עם יהושפט "],"query":"014017010"},{"canonical":"2 Chronicles 17:11","passages":["ומן פלשתים מביאים ליהושפט מנחה וכסף משא גם הערביאים מביאים לו צאן אילים שבעת אלפים ושבע מאות ותישים שבעת אלפים ושבע מאות פ"],"query":"014017011"},{"canonical":"2 Chronicles 17:12","passages":["ויהי יהושפט הלך וגדל עד למעלה ויבן ביהודה בירניות וערי מסכנות "],"query":"014017012"},{"canonical":"2 Chronicles 17:13","passages":["ומלאכה רבה היה לו בערי יהודה ואנשי מלחמה גבורי חיל בירושל͏ם "],"query":"014017013"},{"canonical":"2 Chronicles 17:14","passages":["ואלה פקדתם לבית אבותיהם ליהודה שרי אלפים עדנה השר ועמו גבורי חיל שלש מאות אלף  ס "],"query":"014017014"},{"canonical":"2 Chronicles 17:15","passages":["ועל ידו יהוחנן השר ועמו מאתים ושמונים אלף  ס "],"query":"014017015"},{"canonical":"2 Chronicles 17:16","passages":["ועל ידו עמסיה בן זכרי המתנדב ליהוה ועמו מאתים אלף גבור חיל  ס "],"query":"014017016"},{"canonical":"2 Chronicles 17:17","passages":["ומן בנימן גבור חיל אלידע ועמו נשקי קשת ומגן מאתים אלף  ס "],"query":"014017017"},{"canonical":"2 Chronicles 17:18","passages":["ועל ידו יהוזבד ועמו מאה ושמונים אלף חלוצי צבא  ס "],"query":"014017018"},{"canonical":"2 Chronicles 17:19","passages":["אלה המשרתים את המלך מלבד אשר נתן המלך בערי המבצר בכל יהודה פ"],"query":"014017019"}]}