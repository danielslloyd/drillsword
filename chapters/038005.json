{"query":"038005","verses":[{},{"canonical":"Zechariah 5:1","passages":["ואשוב ואשא עיני ואראה והנה מגלה עפה "],"query":"038005001"},{"canonical":"Zechariah 5:2","passages":["ויאמר אלי מה אתה ראה ואמר אני ראה מגלה עפה ארכה עשרים באמה ורחבה עשר באמה "],"query":"038005002"},{"canonical":"Zechariah 5:3","passages":["ויאמר אלי זאת האלה היוצאת על פני כל הארץ כי כל הגנב מזה כמוה נקה וכל הנשבע מזה כמוה נקה "],"query":"038005003"},{"canonical":"Zechariah 5:4","passages":["הוצאתיה נאם יהוה צבאות ובאה אל בית הגנב ואל בית הנשבע בשמי לשקר ולנה בתוך ביתו וכלתו ואת עציו ואת אבניו "],"query":"038005004"},{"canonical":"Zechariah 5:5","passages":["ויצא המלאך הדבר בי ויאמר אלי שא נא עיניך וראה מה היוצאת הזאת "],"query":"038005005"},{"canonical":"Zechariah 5:6","passages":["ואמר מה היא ויאמר זאת האיפה היוצאת ויאמר זאת עינם בכל הארץ "],"query":"038005006"},{"canonical":"Zechariah 5:7","passages":["והנה ככר עפרת נשאת וזאת אשה אחת יושבת בתוך האיפה "],"query":"038005007"},{"canonical":"Zechariah 5:8","passages":["ויאמר זאת הרשעה וישלך אתה אל תוך האיפה וישלך את אבן העפרת אל פיה  ס "],"query":"038005008"},{"canonical":"Zechariah 5:9","passages":["ואשא עיני וארא והנה שתים נשים יוצאות ורוח בכנפיהם ולהנה כנפים ככנפי החסידה ותשאנה את האיפה בין הארץ ובין השמים "],"query":"038005009"},{"canonical":"Zechariah 5:10","passages":["ואמר אל המלאך הדבר בי אנה המה מולכות את האיפה "],"query":"038005010"},{"canonical":"Zechariah 5:11","passages":["ויאמר אלי לבנות לה בית בארץ שנער והוכן והניחה שם על מכנתה  ס "],"query":"038005011"}]}