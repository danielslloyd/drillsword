{"query":"014032","verses":[{},{"canonical":"2 Chronicles 32:1","passages":["אחרי הדברים והאמת האלה בא סנחריב מלך אשור ויבא ביהודה ויחן על הערים הבצרות ויאמר לבקעם אליו "],"query":"014032001"},{"canonical":"2 Chronicles 32:2","passages":["וירא יחזקיהו כי בא סנחריב ופניו למלחמה על ירושל͏ם "],"query":"014032002"},{"canonical":"2 Chronicles 32:3","passages":["ויועץ עם שריו וגבריו לסתום את מימי העינות אשר מחוץ לעיר ויעזרוהו "],"query":"014032003"},{"canonical":"2 Chronicles 32:4","passages":["ויקבצו עם רב ויסתמו את כל המעינות ואת הנחל השוטף בתוך הארץ לאמר למה יבואו מלכי אשור ומצאו מים רבים "],"query":"014032004"},{"canonical":"2 Chronicles 32:5","passages":["ויתחזק ויבן את כל החומה הפרוצה ויעל על המגדלות ולחוצה החומה אחרת ויחזק את המלוא עיר דויד ויעש שלח לרב ומגנים "],"query":"014032005"},{"canonical":"2 Chronicles 32:6","passages":["ויתן שרי מלחמות על העם ויקבצם אליו אל רחוב שער העיר וידבר על לבבם לאמר "],"query":"014032006"},{"canonical":"2 Chronicles 32:7","passages":["חזקו ואמצו אל תיראו ואל תחתו מפני מלך אשור ומלפני כל ההמון אשר עמו כי עמנו רב מעמו "],"query":"014032007"},{"canonical":"2 Chronicles 32:8","passages":["עמו זרוע בשר ועמנו יהוה אלהינו לעזרנו ולהלחם מלחמתנו ויסמכו העם על דברי יחזקיהו מלך יהודה פ"],"query":"014032008"},{"canonical":"2 Chronicles 32:9","passages":["אחר זה שלח סנחריב מלך אשור עבדיו ירושלימה והוא על לכיש וכל ממשלתו עמו על יחזקיהו מלך יהודה ועל כל יהודה אשר בירושל͏ם לאמר "],"query":"014032009"},{"canonical":"2 Chronicles 32:10","passages":["כה אמר סנחריב מלך אשור על מה אתם בטחים וישבים במצור בירושל͏ם "],"query":"014032010"},{"canonical":"2 Chronicles 32:11","passages":["הלא יחזקיהו מסית אתכם לתת אתכם למות ברעב ובצמא לאמר יהוה אלהינו יצילנו מכף מלך אשור "],"query":"014032011"},{"canonical":"2 Chronicles 32:12","passages":["הלא הוא יחזקיהו הסיר את במתיו ואת מזבחתיו ויאמר ליהודה ולירושלם לאמר לפני מזבח אחד תשתחוו ועליו תקטירו "],"query":"014032012"},{"canonical":"2 Chronicles 32:13","passages":["הלא תדעו מה עשיתי אני ואבותי לכל עמי הארצות היכול יכלו אלהי גוי הארצות להציל את ארצם מידי "],"query":"014032013"},{"canonical":"2 Chronicles 32:14","passages":["מי בכל אלהי הגוים האלה אשר החרימו אבותי אשר יכול להציל את עמו מידי כי יוכל אלהיכם להציל אתכם מידי "],"query":"014032014"},{"canonical":"2 Chronicles 32:15","passages":["ועתה אל ישיא אתכם חזקיהו ואל יסית אתכם כזאת ואל תאמינו לו כי לא יוכל כל אלוה כל גוי וממלכה להציל עמו מידי ומיד אבותי אף כי אלהיכם לא יצילו אתכם מידי "],"query":"014032015"},{"canonical":"2 Chronicles 32:16","passages":["ועוד דברו עבדיו על יהוה האלהים ועל יחזקיהו עבדו "],"query":"014032016"},{"canonical":"2 Chronicles 32:17","passages":["וספרים כתב לחרף ליהוה אלהי ישראל ולאמר עליו לאמר כאלהי גוי הארצות אשר לא הצילו עמם מידי כן לא יציל אלהי יחזקיהו עמו מידי "],"query":"014032017"},{"canonical":"2 Chronicles 32:18","passages":["ויקראו בקול גדול יהודית על עם ירושלם אשר על החומה ליראם ולבהלם למען ילכדו את העיר "],"query":"014032018"},{"canonical":"2 Chronicles 32:19","passages":["וידברו אל אלהי ירושל͏ם כעל אלהי עמי הארץ מעשה ידי האדם  ס "],"query":"014032019"},{"canonical":"2 Chronicles 32:20","passages":["ויתפלל יחזקיהו המלך וישעיהו בן אמוץ הנביא על זאת ויזעקו השמים פ"],"query":"014032020"},{"canonical":"2 Chronicles 32:21","passages":["וישלח יהוה מלאך ויכחד כל גבור חיל ונגיד ושר במחנה מלך אשור וישב בבשת פנים לארצו ויבא בית אלהיו ומיציאי מעיו שם הפילהו בחרב "],"query":"014032021"},{"canonical":"2 Chronicles 32:22","passages":["ויושע יהוה את יחזקיהו ואת ישבי ירושלם מיד סנחריב מלך אשור ומיד כל וינהלם מסביב "],"query":"014032022"},{"canonical":"2 Chronicles 32:23","passages":["ורבים מביאים מנחה ליהוה לירושלם ומגדנות ליחזקיהו מלך יהודה וינשא לעיני כל הגוים מאחרי כן  ס "],"query":"014032023"},{"canonical":"2 Chronicles 32:24","passages":["בימים ההם חלה יחזקיהו עד למות ויתפלל אל יהוה ויאמר לו ומופת נתן לו "],"query":"014032024"},{"canonical":"2 Chronicles 32:25","passages":["ולא כגמל עליו השיב יחזקיהו כי גבה לבו ויהי עליו קצף ועל יהודה וירושל͏ם "],"query":"014032025"},{"canonical":"2 Chronicles 32:26","passages":["ויכנע יחזקיהו בגבה לבו הוא וישבי ירושל͏ם ולא בא עליהם קצף יהוה בימי יחזקיהו "],"query":"014032026"},{"canonical":"2 Chronicles 32:27","passages":["ויהי ליחזקיהו עשר וכבוד הרבה מאד ואצרות עשה לו לכסף ולזהב ולאבן יקרה ולבשמים ולמגנים ולכל כלי חמדה "],"query":"014032027"},{"canonical":"2 Chronicles 32:28","passages":["ומסכנות לתבואת דגן ותירוש ויצהר וארות לכל בהמה ובהמה ועדרים לאורות "],"query":"014032028"},{"canonical":"2 Chronicles 32:29","passages":["וערים עשה לו ומקנה צאן ובקר לרב כי נתן לו אלהים רכוש רב מאד "],"query":"014032029"},{"canonical":"2 Chronicles 32:30","passages":["והוא יחזקיהו סתם את מוצא מימי גיחון העליון ויישרם למטה מערבה לעיר דויד ויצלח יחזקיהו בכל מעשהו "],"query":"014032030"},{"canonical":"2 Chronicles 32:31","passages":["וכן במליצי שרי בבל המשלחים עליו לדרש המופת אשר היה בארץ עזבו ה͏אלהים לנסותו לדעת כל בלבבו "],"query":"014032031"},{"canonical":"2 Chronicles 32:32","passages":["ויתר דברי יחזקיהו וחסדיו הנם כתובים בחזון ישעיהו בן אמוץ הנביא על ספר מלכי יהודה וישראל "],"query":"014032032"},{"canonical":"2 Chronicles 32:33","passages":["וישכב יחזקיהו עם אבתיו ויקברהו במעלה קברי בני דויד וכבוד עשו לו במותו כל יהודה וישבי ירושל͏ם וימלך מנשה בנו תחתיו פ"],"query":"014032033"}]}