{"query":"024047","verses":[{},{"canonical":"Jeremiah 47:1","passages":["אשר היה דבר יהוה אל ירמיהו הנביא אל פלשתים בטרם יכה פרעה את עזה  ס "],"query":"024047001"},{"canonical":"Jeremiah 47:2","passages":["כה אמר יהוה הנה מים עלים מצפון והיו לנחל שוטף וישטפו ארץ ומלואה עיר וישבי בה וזעקו האדם והילל כל יושב הארץ "],"query":"024047002"},{"canonical":"Jeremiah 47:3","passages":["מקול שעטת פרסות אביריו מרעש לרכבו המון גלגליו לא הפנו אבות אל בנים מרפיון ידים "],"query":"024047003"},{"canonical":"Jeremiah 47:4","passages":["על היום הבא לשדוד את כל פלשתים להכרית לצר ולצידון כל שריד עזר כי שדד יהוה את פלשתים שארית אי כפתור "],"query":"024047004"},{"canonical":"Jeremiah 47:5","passages":["באה קרחה אל עזה נדמתה אשקלון שארית עמקם עד מתי תתגודדי  ס "],"query":"024047005"},{"canonical":"Jeremiah 47:6","passages":["הוי חרב ליהוה עד אנה לא תשקטי האספי אל תערך הרגעי ודמי "],"query":"024047006"},{"canonical":"Jeremiah 47:7","passages":["איך תשקטי ויהוה צוה לה אל אשקלון ואל חוף הים שם יעדה  ס "],"query":"024047007"}]}