{"query":"024045","verses":[{},{"canonical":"Jeremiah 45:1","passages":["הדבר אשר דבר ירמיהו הנביא אל ברוך בן נריה בכתבו את הדברים האלה על ספר מפי ירמיהו בשנה הרבעית ליהויקים בן יאשיהו מלך יהודה לאמר  ס "],"query":"024045001"},{"canonical":"Jeremiah 45:2","passages":["כה אמר יהוה אלהי ישראל עליך ברוך "],"query":"024045002"},{"canonical":"Jeremiah 45:3","passages":["אמרת אוי נא לי כי יסף יהוה יגון על מכאבי יגעתי באנחתי ומנוחה לא מצאתי  ס "],"query":"024045003"},{"canonical":"Jeremiah 45:4","passages":["כה תאמר אליו כה אמר יהוה הנה אשר בניתי אני הרס ואת אשר נטעתי אני נתש ואת כל הארץ היא "],"query":"024045004"},{"canonical":"Jeremiah 45:5","passages":["ואתה תבקש לך גדלות אל תבקש כי הנני מביא רעה על כל בשר נאם יהוה ונתתי לך את נפשך לשלל על כל המקמות אשר תלך שם  ס "],"query":"024045005"}]}