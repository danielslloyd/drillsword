{"query":"019030","verses":[{},{"canonical":"Psalm 30:1","passages":["מזמור שיר חנכת הבית לדוד "],"query":"019030001"},{"canonical":"Psalm 30:2","passages":["ארוממך יהוה כי דליתני ולא שמחת איבי לי "],"query":"019030002"},{"canonical":"Psalm 30:3","passages":["יהוה אלהי שועתי אליך ותרפאני "],"query":"019030003"},{"canonical":"Psalm 30:4","passages":["יהוה העלית מן שאול נפשי חייתני מירדי בור "],"query":"019030004"},{"canonical":"Psalm 30:5","passages":["זמרו ליהוה חסידיו והודו לזכר קדשו "],"query":"019030005"},{"canonical":"Psalm 30:6","passages":["כי רגע באפו חיים ברצונו בערב ילין בכי ולבקר רנה "],"query":"019030006"},{"canonical":"Psalm 30:7","passages":["ואני אמרתי בשלוי בל אמוט לעולם "],"query":"019030007"},{"canonical":"Psalm 30:8","passages":["יהוה ברצונך העמדתה להררי עז הסתרת פניך הייתי נבהל "],"query":"019030008"},{"canonical":"Psalm 30:9","passages":["אליך יהוה אקרא ואל אדני אתחנן "],"query":"019030009"},{"canonical":"Psalm 30:10","passages":["מה בצע בדמי ברדתי אל שחת היודך עפר היגיד אמתך "],"query":"019030010"},{"canonical":"Psalm 30:11","passages":["שמע יהוה וחנני יהוה היה עזר לי "],"query":"019030011"},{"canonical":"Psalm 30:12","passages":["הפכת מספדי למחול לי פתחת שקי ותאזרני שמחה "],"query":"019030012"},{"canonical":"Psalm 30:13","passages":["למען יזמרך כבוד ולא ידם יהוה אלהי לעולם אודך "],"query":"019030013"}]}