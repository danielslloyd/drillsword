{"query":"024005","verses":[{},{"canonical":"Jeremiah 5:1","passages":["שוטטו בחוצות ירושלם וראו נא ודעו ובקשו ברחובותיה אם תמצאו איש אם יש עשה משפט מבקש אמונה ואסלח לה "],"query":"024005001"},{"canonical":"Jeremiah 5:2","passages":["ואם חי יהוה יאמרו לכן לשקר ישבעו "],"query":"024005002"},{"canonical":"Jeremiah 5:3","passages":["יהוה עיניך הלוא לאמונה הכיתה אתם ולא חלו כליתם מאנו קחת מוסר חזקו פניהם מסלע מאנו לשוב "],"query":"024005003"},{"canonical":"Jeremiah 5:4","passages":["ואני אמרתי אך דלים הם נואלו כי לא ידעו דרך יהוה משפט אלהיהם "],"query":"024005004"},{"canonical":"Jeremiah 5:5","passages":["אלכה לי אל הגדלים ואדברה אותם כי המה ידעו דרך יהוה משפט אלהיהם אך המה יחדו שברו על נתקו מוסרות "],"query":"024005005"},{"canonical":"Jeremiah 5:6","passages":["על כן הכם אריה מיער זאב ערבות ישדדם נמר שקד על עריהם כל היוצא מהנה יטרף כי רבו פשעיהם עצמו משובותיהם "],"query":"024005006"},{"canonical":"Jeremiah 5:7","passages":["אי לזאת אסלח לך בניך עזבוני וישבעו בלא אלהים ואשבע אותם וינאפו ובית זונה יתגדדו "],"query":"024005007"},{"canonical":"Jeremiah 5:8","passages":["סוסים מיזנים משכים היו איש אל אשת רעהו יצהלו "],"query":"024005008"},{"canonical":"Jeremiah 5:9","passages":["העל אלה לוא אפקד נאם יהוה ואם בגוי אשר כזה לא תתנקם נפשי  ס "],"query":"024005009"},{"canonical":"Jeremiah 5:10","passages":["עלו בשרותיה ושחתו וכלה אל תעשו הסירו נטישותיה כי לוא ליהוה המה "],"query":"024005010"},{"canonical":"Jeremiah 5:11","passages":["כי בגוד בגדו בי בית ישראל ובית יהודה נאם יהוה "],"query":"024005011"},{"canonical":"Jeremiah 5:12","passages":["כחשו ביהוה ויאמרו לא הוא ולא תבוא עלינו רעה וחרב ורעב לוא נראה "],"query":"024005012"},{"canonical":"Jeremiah 5:13","passages":["והנביאים יהיו לרוח והדבר אין בהם כה יעשה להם  ס "],"query":"024005013"},{"canonical":"Jeremiah 5:14","passages":["לכן כה אמר יהוה אלהי צבאות יען דברכם את הדבר הזה הנני נתן דברי בפיך לאש והעם הזה עצים ואכלתם "],"query":"024005014"},{"canonical":"Jeremiah 5:15","passages":["הנני מביא עליכם גוי ממרחק בית ישראל נאם יהוה גוי איתן הוא גוי מעולם הוא גוי לא תדע לשנו ולא תשמע מה ידבר "],"query":"024005015"},{"canonical":"Jeremiah 5:16","passages":["אשפתו כקבר פתוח כלם גבורים "],"query":"024005016"},{"canonical":"Jeremiah 5:17","passages":["ואכל קצירך ולחמך יאכלו בניך ובנותיך יאכל צאנך ובקרך יאכל גפנך ותאנתך ירשש ערי מבצריך אשר אתה בוטח בהנה בחרב "],"query":"024005017"},{"canonical":"Jeremiah 5:18","passages":["וגם בימים ההמה נאם יהוה לא אעשה אתכם כלה "],"query":"024005018"},{"canonical":"Jeremiah 5:19","passages":["והיה כי תאמרו תחת מה עשה יהוה אלהינו לנו את כל אלה ואמרת אליהם כאשר עזבתם אותי ותעבדו אלהי נכר בארצכם כן תעבדו זרים בארץ לא לכם  ס "],"query":"024005019"},{"canonical":"Jeremiah 5:20","passages":["הגידו זאת בבית יעקב והשמיעוה ביהודה לאמר "],"query":"024005020"},{"canonical":"Jeremiah 5:21","passages":["שמעו נא זאת עם סכל ואין לב עינים להם ולא יראו אזנים להם ולא ישמעו "],"query":"024005021"},{"canonical":"Jeremiah 5:22","passages":["האותי לא תיראו נאם יהוה אם מפני לא תחילו אשר שמתי חול גבול לים חק עולם ולא יעברנהו ויתגעשו ולא יוכלו והמו גליו ולא יעברנהו "],"query":"024005022"},{"canonical":"Jeremiah 5:23","passages":["ולעם הזה היה לב סורר ומורה סרו וילכו "],"query":"024005023"},{"canonical":"Jeremiah 5:24","passages":["ולא אמרו בלבבם נירא נא את יהוה אלהינו הנתן גשם יורה ומלקוש בעתו שבעות חקות קציר ישמר לנו "],"query":"024005024"},{"canonical":"Jeremiah 5:25","passages":["עונותיכם הטו אלה וחטאותיכם מנעו הטוב מכם "],"query":"024005025"},{"canonical":"Jeremiah 5:26","passages":["כי נמצאו בעמי רשעים ישור כשך יקושים הציבו משחית אנשים ילכדו "],"query":"024005026"},{"canonical":"Jeremiah 5:27","passages":["ככלוב מלא עוף כן בתיהם מלאים מרמה על כן גדלו ויעשירו "],"query":"024005027"},{"canonical":"Jeremiah 5:28","passages":["שמנו עשתו גם עברו דברי רע דין לא דנו דין יתום ויצליחו ומשפט אביונים לא שפטו "],"query":"024005028"},{"canonical":"Jeremiah 5:29","passages":["העל אלה לא אפקד נאם יהוה אם בגוי אשר כזה לא תתנקם נפשי  ס "],"query":"024005029"},{"canonical":"Jeremiah 5:30","passages":["שמה ושערורה נהיתה בארץ "],"query":"024005030"},{"canonical":"Jeremiah 5:31","passages":["הנביאים נבאו בשקר והכהנים ירדו על ידיהם ועמי אהבו כן ומה תעשו לאחריתה "],"query":"024005031"}]}