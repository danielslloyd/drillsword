{"query":"026007","verses":[{},{"canonical":"Ezekiel 7:1","passages":["ויהי דבר יהוה אלי לאמר "],"query":"026007001"},{"canonical":"Ezekiel 7:2","passages":["ואתה בן אדם כה אמר אדני יהוה לאדמת ישראל קץ בא הקץ על ארבע כנפות הארץ "],"query":"026007002"},{"canonical":"Ezekiel 7:3","passages":["עתה הקץ עליך ושלחתי אפי בך ושפטתיך כדרכיך ונתתי עליך את כל תועבתיך "],"query":"026007003"},{"canonical":"Ezekiel 7:4","passages":["ולא תחוס עיני עליך ולא אחמול כי דרכיך עליך אתן ותועבותיך בתוכך תהיין וידעתם כי אני יהוה פ"],"query":"026007004"},{"canonical":"Ezekiel 7:5","passages":["כה אמר אדני יהוה רעה אחת רעה הנה באה "],"query":"026007005"},{"canonical":"Ezekiel 7:6","passages":["קץ בא בא הקץ הקיץ אליך הנה באה "],"query":"026007006"},{"canonical":"Ezekiel 7:7","passages":["באה הצפירה אליך יושב הארץ בא העת קרוב היום מהומה ולא הד הרים "],"query":"026007007"},{"canonical":"Ezekiel 7:8","passages":["עתה מקרוב אשפוך חמתי עליך וכליתי אפי בך ושפטתיך כדרכיך ונתתי עליך את כל תועבותיך "],"query":"026007008"},{"canonical":"Ezekiel 7:9","passages":["ולא תחוס עיני ולא אחמול כדרכיך עליך אתן ותועבותיך בתוכך תהיין וידעתם כי אני יהוה מכה "],"query":"026007009"},{"canonical":"Ezekiel 7:10","passages":["הנה היום הנה באה יצאה הצפרה צץ המטה פרח הזדון "],"query":"026007010"},{"canonical":"Ezekiel 7:11","passages":["החמס קם למטה רשע לא מהם ולא מהמונם ולא מהמהם ולא נה בהם "],"query":"026007011"},{"canonical":"Ezekiel 7:12","passages":["בא העת הגיע היום הקונה אל ישמח והמוכר אל יתאבל כי חרון אל כל המונה "],"query":"026007012"},{"canonical":"Ezekiel 7:13","passages":["כי המוכר אל הממכר לא ישוב ועוד בחיים חיתם כי חזון אל כל המונה לא ישוב ואיש בעונו חיתו לא יתחזקו "],"query":"026007013"},{"canonical":"Ezekiel 7:14","passages":["תקעו בתקוע והכין הכל ואין הלך למלחמה כי חרוני אל כל המונה "],"query":"026007014"},{"canonical":"Ezekiel 7:15","passages":["החרב בחוץ והדבר והרעב מבית אשר בשדה בחרב ימות ואשר בעיר רעב ודבר יאכלנו "],"query":"026007015"},{"canonical":"Ezekiel 7:16","passages":["ופלטו פליטיהם והיו אל ההרים כיוני הגאיות כלם המות איש בעונו "],"query":"026007016"},{"canonical":"Ezekiel 7:17","passages":["כל הידים תרפינה וכל ברכים תלכנה מים "],"query":"026007017"},{"canonical":"Ezekiel 7:18","passages":["וחגרו שקים וכסתה אותם פלצות ואל כל פנים בושה ובכל ראשיהם קרחה "],"query":"026007018"},{"canonical":"Ezekiel 7:19","passages":["כספם בחוצות ישליכו וזהבם לנדה יהיה כספם וזהבם לא יוכל להצילם ביום עברת יהוה נפשם לא ישבעו ומעיהם לא ימלאו כי מכשול עונם היה "],"query":"026007019"},{"canonical":"Ezekiel 7:20","passages":["וצבי עדיו לגאון שמהו וצלמי תועבתם שקוציהם עשו בו על כן נתתיו להם לנדה "],"query":"026007020"},{"canonical":"Ezekiel 7:21","passages":["ונתתיו ביד הזרים לבז ולרשעי הארץ לשלל וחללוהו "],"query":"026007021"},{"canonical":"Ezekiel 7:22","passages":["והסבותי פני מהם וחללו את צפוני ובאו בה פריצים וחללוה פ"],"query":"026007022"},{"canonical":"Ezekiel 7:23","passages":["עשה הרתוק כי הארץ מלאה משפט דמים והעיר מלאה חמס "],"query":"026007023"},{"canonical":"Ezekiel 7:24","passages":["והבאתי רעי גוים וירשו את בתיהם והשבתי גאון עזים ונחלו מקדשיהם "],"query":"026007024"},{"canonical":"Ezekiel 7:25","passages":["קפדה בא ובקשו שלום ואין "],"query":"026007025"},{"canonical":"Ezekiel 7:26","passages":["הוה על הוה תבוא ושמעה אל שמועה תהיה ובקשו חזון מנביא ותורה תאבד מכהן ועצה מזקנים "],"query":"026007026"},{"canonical":"Ezekiel 7:27","passages":["המלך יתאבל ונשיא ילבש שממה וידי עם הארץ תבהלנה מדרכם אעשה אותם ובמשפטיהם אשפטם וידעו כי אני יהוה פ"],"query":"026007027"}]}