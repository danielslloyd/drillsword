{"query":"058003","verses":[{},{"canonical":"Hebrews 3:1","passages":["Ὅθεν,  ἀδελφοὶ ἅγιοι,  κλήσεως ἐπουρανίου μέτοχοι,  κατανοήσατε τὸν ἀπόστολον καὶ ἀρχιερέα τῆς ὁμολογίας ἡμῶν  ⸀Ἰησοῦν,  "],"query":"058003001"},{"canonical":"Hebrews 3:2","passages":["πιστὸν ὄντα τῷ ποιήσαντι αὐτὸν ὡς καὶ Μωϋσῆς  ⸀ἐν τῷ οἴκῳ αὐτοῦ.  "],"query":"058003002"},{"canonical":"Hebrews 3:3","passages":["πλείονος γὰρ  ⸂οὗτος δόξης⸃  παρὰ Μωϋσῆν ἠξίωται καθ’ ὅσον πλείονα τιμὴν ἔχει τοῦ οἴκου ὁ κατασκευάσας αὐτόν·  "],"query":"058003003"},{"canonical":"Hebrews 3:4","passages":["πᾶς γὰρ οἶκος κατασκευάζεται ὑπό τινος,  ὁ  ⸀δὲ πάντα κατασκευάσας θεός.  "],"query":"058003004"},{"canonical":"Hebrews 3:5","passages":["καὶ Μωϋσῆς μὲν πιστὸς ἐν ὅλῳ τῷ οἴκῳ αὐτοῦ ὡς θεράπων εἰς μαρτύριον τῶν λαληθησομένων,  "],"query":"058003005"},{"canonical":"Hebrews 3:6","passages":["Χριστὸς δὲ ὡς υἱὸς ἐπὶ τὸν οἶκον αὐτοῦ·   ⸀ὅς οἶκός ἐσμεν ἡμεῖς,   ⸀ἐὰν τὴν παρρησίαν καὶ τὸ καύχημα τῆς  ⸀ἐλπίδος κατάσχωμεν.  "],"query":"058003006"},{"canonical":"Hebrews 3:7","passages":["Διό,  καθὼς λέγει τὸ πνεῦμα τὸ ἅγιον·  Σήμερον ἐὰν τῆς φωνῆς αὐτοῦ ἀκούσητε,  "],"query":"058003007"},{"canonical":"Hebrews 3:8","passages":["μὴ σκληρύνητε τὰς καρδίας ὑμῶν ὡς ἐν τῷ παραπικρασμῷ,  κατὰ τὴν ἡμέραν τοῦ πειρασμοῦ ἐν τῇ ἐρήμῳ,  "],"query":"058003008"},{"canonical":"Hebrews 3:9","passages":["οὗ  ⸀ἐπείρασαν οἱ πατέρες ὑμῶν  ⸂ἐν δοκιμασίᾳ⸃  καὶ εἶδον τὰ ἔργα μου "],"query":"058003009"},{"canonical":"Hebrews 3:10","passages":["τεσσεράκοντα ἔτη·  διὸ προσώχθισα τῇ γενεᾷ  ⸀ταύτῃ καὶ εἶπον·  Ἀεὶ πλανῶνται τῇ καρδίᾳ·  αὐτοὶ δὲ οὐκ ἔγνωσαν τὰς ὁδούς μου·  "],"query":"058003010"},{"canonical":"Hebrews 3:11","passages":["ὡς ὤμοσα ἐν τῇ ὀργῇ μου·  Εἰ εἰσελεύσονται εἰς τὴν κατάπαυσίν μου.  "],"query":"058003011"},{"canonical":"Hebrews 3:12","passages":["βλέπετε,  ἀδελφοί,  μήποτε ἔσται ἔν τινι ὑμῶν καρδία πονηρὰ ἀπιστίας ἐν τῷ ἀποστῆναι ἀπὸ θεοῦ ζῶντος,  "],"query":"058003012"},{"canonical":"Hebrews 3:13","passages":["ἀλλὰ παρακαλεῖτε ἑαυτοὺς καθ’ ἑκάστην ἡμέραν,  ἄχρις οὗ τὸ Σήμερον καλεῖται,  ἵνα μὴ σκληρυνθῇ  ⸂τις ἐξ ὑμῶν⸃  ἀπάτῃ τῆς ἁμαρτίας·  "],"query":"058003013"},{"canonical":"Hebrews 3:14","passages":["μέτοχοι γὰρ  ⸂τοῦ Χριστοῦ γεγόναμεν⸃,  ἐάνπερ τὴν ἀρχὴν τῆς ὑποστάσεως μέχρι τέλους βεβαίαν κατάσχωμεν.  "],"query":"058003014"},{"canonical":"Hebrews 3:15","passages":["ἐν τῷ λέγεσθαι·  Σήμερον ἐὰν τῆς φωνῆς αὐτοῦ ἀκούσητε,  Μὴ σκληρύνητε τὰς καρδίας ὑμῶν ὡς ἐν τῷ παραπικρασμῷ.  "],"query":"058003015"},{"canonical":"Hebrews 3:16","passages":["τίνες γὰρ ἀκούσαντες παρεπίκραναν;  ἀλλ’ οὐ πάντες οἱ ἐξελθόντες ἐξ Αἰγύπτου διὰ Μωϋσέως;  "],"query":"058003016"},{"canonical":"Hebrews 3:17","passages":["τίσιν δὲ προσώχθισεν τεσσεράκοντα ἔτη;  οὐχὶ τοῖς ἁμαρτήσασιν,  ὧν τὰ κῶλα ἔπεσεν ἐν τῇ ἐρήμῳ;  "],"query":"058003017"},{"canonical":"Hebrews 3:18","passages":["τίσιν δὲ ὤμοσεν μὴ εἰσελεύσεσθαι εἰς τὴν κατάπαυσιν αὐτοῦ εἰ μὴ τοῖς ἀπειθήσασιν;  "],"query":"058003018"},{"canonical":"Hebrews 3:19","passages":["καὶ βλέπομεν ὅτι οὐκ ἠδυνήθησαν εἰσελθεῖν δι’ ἀπιστίαν.  "],"query":"058003019"}]}