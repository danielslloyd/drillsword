{"query":"001043","verses":[{},{"canonical":"Genesis 43:1","passages":["והרעב כבד בארץ "],"query":"001043001"},{"canonical":"Genesis 43:2","passages":["ויהי כאשר כלו לאכל את השבר אשר הביאו ממצרים ויאמר אליהם אביהם שבו שברו לנו מעט אכל "],"query":"001043002"},{"canonical":"Genesis 43:3","passages":["ויאמר אליו יהודה לאמר העד העד בנו האיש לאמר לא תראו פני בלתי אחיכם אתכם "],"query":"001043003"},{"canonical":"Genesis 43:4","passages":["אם ישך משלח את אחינו אתנו נרדה ונשברה לך אכל "],"query":"001043004"},{"canonical":"Genesis 43:5","passages":["ואם אינך משלח לא נרד כי האיש אמר אלינו לא תראו פני בלתי אחיכם אתכם "],"query":"001043005"},{"canonical":"Genesis 43:6","passages":["ויאמר ישראל למה הרעתם לי להגיד לאיש העוד לכם אח "],"query":"001043006"},{"canonical":"Genesis 43:7","passages":["ויאמרו שאול שאל האיש לנו ולמולדתנו לאמר העוד אביכם חי היש לכם אח ונגד לו על פי הדברים האלה הידוע נדע כי יאמר הורידו את אחיכם "],"query":"001043007"},{"canonical":"Genesis 43:8","passages":["ויאמר יהודה אל ישראל אביו שלחה הנער אתי ונקומה ונלכה ונחיה ולא נמות גם אנחנו גם אתה גם טפנו "],"query":"001043008"},{"canonical":"Genesis 43:9","passages":["אנכי א͏ערבנו מידי תבקשנו אם לא הביאתיו אליך והצגתיו לפניך וחטאתי לך כל הימים "],"query":"001043009"},{"canonical":"Genesis 43:10","passages":["כי לולא התמהמהנו כי עתה שבנו זה פעמים "],"query":"001043010"},{"canonical":"Genesis 43:11","passages":["ויאמר אלהם ישראל אביהם אם כן אפוא זאת עשו קחו מזמרת הארץ בכליכם והורידו לאיש מנחה מעט צרי ומעט דבש נכאת ולט בטנים ושקדים "],"query":"001043011"},{"canonical":"Genesis 43:12","passages":["וכסף משנה קחו בידכם ואת הכסף המושב בפי אמתחתיכם תשיבו בידכם אולי משגה הוא "],"query":"001043012"},{"canonical":"Genesis 43:13","passages":["ואת אחיכם קחו וקומו שובו אל האיש "],"query":"001043013"},{"canonical":"Genesis 43:14","passages":["ואל שדי יתן לכם רחמים לפני האיש ושלח לכם את אחיכם אחר ואת בנימין ואני כאשר שכלתי שכלתי "],"query":"001043014"},{"canonical":"Genesis 43:15","passages":["ויקחו האנשים את המנחה הזאת ומשנה כסף לקחו בידם ואת בנימן ויקמו וירדו מצרים ויעמדו לפני יוסף "],"query":"001043015"},{"canonical":"Genesis 43:16","passages":["וירא יוסף אתם את בנימין ויאמר לאשר על ביתו הבא את האנשים הביתה וטבח טבח והכן כי אתי יאכלו האנשים בצהרים "],"query":"001043016"},{"canonical":"Genesis 43:17","passages":["ויעש האיש כאשר אמר יוסף ויבא האיש את האנשים ביתה יוסף "],"query":"001043017"},{"canonical":"Genesis 43:18","passages":["וייראו האנשים כי הובאו בית יוסף ויאמרו על דבר הכסף השב באמתחתינו בתחלה אנחנו מובאים להתגלל עלינו ולהתנפל עלינו ולקחת אתנו לעבדים ואת חמרינו "],"query":"001043018"},{"canonical":"Genesis 43:19","passages":["ויגשו אל האיש אשר על בית יוסף וידברו אליו פתח הבית "],"query":"001043019"},{"canonical":"Genesis 43:20","passages":["ויאמרו בי אדני ירד ירדנו בתחלה לשבר אכל "],"query":"001043020"},{"canonical":"Genesis 43:21","passages":["ויהי כי באנו אל המלון ונפתחה את אמתחתינו והנה כסף איש בפי אמתחתו כספנו במשקלו ונשב אתו בידנו "],"query":"001043021"},{"canonical":"Genesis 43:22","passages":["וכסף אחר הורדנו בידנו לשבר אכל לא ידענו מי שם כספנו באמתחתינו "],"query":"001043022"},{"canonical":"Genesis 43:23","passages":["ויאמר שלום לכם אל תיראו אלהיכם ו͏אלהי אביכם נתן לכם מטמון באמתחתיכם כספכם בא אלי ויוצא אלהם את שמעון "],"query":"001043023"},{"canonical":"Genesis 43:24","passages":["ויבא האיש את האנשים ביתה יוסף ויתן מים וירחצו רגליהם ויתן מספוא לחמריהם "],"query":"001043024"},{"canonical":"Genesis 43:25","passages":["ויכינו את המנחה עד בוא יוסף בצהרים כי שמעו כי שם יאכלו לחם "],"query":"001043025"},{"canonical":"Genesis 43:26","passages":["ויבא יוסף הביתה ויביאו לו את המנחה אשר בידם הביתה וישתחוו לו ארצה "],"query":"001043026"},{"canonical":"Genesis 43:27","passages":["וישאל להם לשלום ויאמר השלום אביכם הזקן אשר אמרתם העודנו חי "],"query":"001043027"},{"canonical":"Genesis 43:28","passages":["ויאמרו שלום לעבדך לאבינו עודנו חי ויקדו וישתחוו "],"query":"001043028"},{"canonical":"Genesis 43:29","passages":["וישא עיניו וירא את בנימין אחיו בן אמו ויאמר הזה אחיכם הקטן אשר אמרתם אלי ויאמר אלהים יחנך בני "],"query":"001043029"},{"canonical":"Genesis 43:30","passages":["וימהר יוסף כי נכמרו רחמיו אל אחיו ויבקש לבכות ויבא החדרה ויבך שמה "],"query":"001043030"},{"canonical":"Genesis 43:31","passages":["וירחץ פניו ויצא ויתאפק ויאמר שימו לחם "],"query":"001043031"},{"canonical":"Genesis 43:32","passages":["וישימו לו לבדו ולהם לבדם ולמצרים האכלים אתו לבדם כי לא יוכלון המצרים לאכל את העברים לחם כי תועבה הוא למצרים "],"query":"001043032"},{"canonical":"Genesis 43:33","passages":["וישבו לפניו הבכר כבכרתו והצעיר כצערתו ויתמהו האנשים איש אל רעהו "],"query":"001043033"},{"canonical":"Genesis 43:34","passages":["וישא משאת מאת פניו אלהם ותרב משאת בנימן ממשאת כלם חמש ידות וישתו וישכרו עמו "],"query":"001043034"}]}