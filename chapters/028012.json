{"query":"028012","verses":[{},{"canonical":"Hosea 12:1","passages":["סבבני בכחש אפרים ובמרמה בית ישראל ויהודה עד רד עם אל ועם קדושים נאמן "],"query":"028012001"},{"canonical":"Hosea 12:2","passages":["אפרים רעה רוח ורדף קדים כל היום כזב ושד ירבה וברית עם אשור יכרתו ושמן למצרים יובל "],"query":"028012002"},{"canonical":"Hosea 12:3","passages":["וריב ליהוה עם יהודה ולפקד על יעקב כדרכיו כמעלליו ישיב לו "],"query":"028012003"},{"canonical":"Hosea 12:4","passages":["בבטן עקב את אחיו ובאונו שרה את אלהים "],"query":"028012004"},{"canonical":"Hosea 12:5","passages":["וישר אל מלאך ויכל בכה ויתחנן לו בית אל ימצאנו ושם ידבר עמנו "],"query":"028012005"},{"canonical":"Hosea 12:6","passages":["ויהוה אלהי הצבאות יהוה זכרו "],"query":"028012006"},{"canonical":"Hosea 12:7","passages":["ואתה באלהיך תשוב חסד ומשפט שמר וקוה אל אלהיך תמיד "],"query":"028012007"},{"canonical":"Hosea 12:8","passages":["כנען בידו מאזני מרמה לעשק אהב "],"query":"028012008"},{"canonical":"Hosea 12:9","passages":["ויאמר אפרים אך עשרתי מצאתי און לי כל יגיעי לא ימצאו לי עון אשר חטא "],"query":"028012009"},{"canonical":"Hosea 12:10","passages":["ואנכי יהוה אלהיך מארץ מצרים עד אושיבך באהלים כימי מועד "],"query":"028012010"},{"canonical":"Hosea 12:11","passages":["ודברתי על הנביאים ואנכי חזון הרביתי וביד הנביאים אדמה "],"query":"028012011"},{"canonical":"Hosea 12:12","passages":["אם גלעד און אך שוא היו בגלגל שורים זבחו גם מזבחותם כגלים על תלמי שדי "],"query":"028012012"},{"canonical":"Hosea 12:13","passages":["ויברח יעקב שדה ארם ויעבד ישראל באשה ובאשה שמר "],"query":"028012013"},{"canonical":"Hosea 12:14","passages":["ובנביא העלה יהוה את ישראל ממצרים ובנביא נשמר "],"query":"028012014"},{"canonical":"Hosea 12:15","passages":["הכעיס אפרים תמרורים ודמיו עליו יטוש וחרפתו ישיב לו אדניו "],"query":"028012015"}]}