{"query":"001046","verses":[{},{"canonical":"Genesis 46:1","passages":["ויסע ישראל וכל אשר לו ויבא בארה שבע ויזבח זבחים לאלהי אביו יצחק "],"query":"001046001"},{"canonical":"Genesis 46:2","passages":["ויאמר אלהים לישראל במראת הלילה ויאמר יעקב יעקב ויאמר הנני "],"query":"001046002"},{"canonical":"Genesis 46:3","passages":["ויאמר אנכי האל אלהי אביך אל תירא מרדה מצרימה כי לגוי גדול אשימך שם "],"query":"001046003"},{"canonical":"Genesis 46:4","passages":["אנכי ארד עמך מצרימה ואנכי אעלך גם עלה ויוסף ישית ידו על עיניך "],"query":"001046004"},{"canonical":"Genesis 46:5","passages":["ויקם יעקב מבאר שבע וישאו בני ישראל את יעקב אביהם ואת טפם ואת נשיהם בעגלות אשר שלח פרעה לשאת אתו "],"query":"001046005"},{"canonical":"Genesis 46:6","passages":["ויקחו את מקניהם ואת רכושם אשר רכשו בארץ כנען ויבאו מצרימה יעקב וכל זרעו אתו "],"query":"001046006"},{"canonical":"Genesis 46:7","passages":["בניו ובני בניו אתו בנתיו ובנות בניו וכל זרעו הביא אתו מצרימה  ס "],"query":"001046007"},{"canonical":"Genesis 46:8","passages":["ואלה שמות בני ישראל הבאים מצרימה יעקב ובניו בכר יעקב ראובן "],"query":"001046008"},{"canonical":"Genesis 46:9","passages":["ובני ראובן חנוך ופלוא וחצרון וכרמי "],"query":"001046009"},{"canonical":"Genesis 46:10","passages":["ובני שמעון ימואל וימין ואהד ויכין וצחר ושאול בן הכנענית "],"query":"001046010"},{"canonical":"Genesis 46:11","passages":["ובני לוי גרשון קהת ומררי "],"query":"001046011"},{"canonical":"Genesis 46:12","passages":["ובני יהודה ער ואונן ושלה ופרץ וזרח וימת ער ואונן בארץ כנען ויהיו בני פרץ חצרון וחמול "],"query":"001046012"},{"canonical":"Genesis 46:13","passages":["ובני יששכר תולע ופוה ויוב ושמרון "],"query":"001046013"},{"canonical":"Genesis 46:14","passages":["ובני זבולן סרד ואלון ויחלאל "],"query":"001046014"},{"canonical":"Genesis 46:15","passages":["אלה בני לאה אשר ילדה ליעקב בפדן ארם ואת דינה בתו כל נפש בניו ובנותיו שלשים ושלש "],"query":"001046015"},{"canonical":"Genesis 46:16","passages":["ובני גד צפיון וחגי שוני ואצבן ערי וארודי ואראלי "],"query":"001046016"},{"canonical":"Genesis 46:17","passages":["ובני אשר ימנה וישוה וישוי ובריעה ושרח אחתם ובני בריעה חבר ומלכיאל "],"query":"001046017"},{"canonical":"Genesis 46:18","passages":["אלה בני זלפה אשר נתן לבן ללאה בתו ותלד את אלה ליעקב שש עשרה נפש "],"query":"001046018"},{"canonical":"Genesis 46:19","passages":["בני רחל אשת יעקב יוסף ובנימן "],"query":"001046019"},{"canonical":"Genesis 46:20","passages":["ויולד ליוסף בארץ מצרים אשר ילדה לו אסנת בת פוטי פרע כהן אן את מנשה ואת אפרים "],"query":"001046020"},{"canonical":"Genesis 46:21","passages":["ובני בנימן בלע ובכר ואשבל גרא ונעמן אחי וראש מפים וחפים וארד "],"query":"001046021"},{"canonical":"Genesis 46:22","passages":["אלה בני רחל אשר ילד ליעקב כל נפש ארבעה עשר "],"query":"001046022"},{"canonical":"Genesis 46:23","passages":["ובני דן חשים "],"query":"001046023"},{"canonical":"Genesis 46:24","passages":["ובני נפתלי יחצאל וגוני ויצר ושלם "],"query":"001046024"},{"canonical":"Genesis 46:25","passages":["אלה בני בלהה אשר נתן לבן לרחל בתו ותלד את אלה ליעקב כל נפש שבעה "],"query":"001046025"},{"canonical":"Genesis 46:26","passages":["כל הנפש הבאה ליעקב מצרימה יצאי ירכו מלבד נשי בני יעקב כל נפש ששים ושש "],"query":"001046026"},{"canonical":"Genesis 46:27","passages":["ובני יוסף אשר ילד לו במצרים נפש שנים כל הנפש לבית יעקב הבאה מצרימה שבעים פ"],"query":"001046027"},{"canonical":"Genesis 46:28","passages":["ואת יהודה שלח לפניו אל יוסף להורת לפניו גשנה ויבאו ארצה גשן "],"query":"001046028"},{"canonical":"Genesis 46:29","passages":["ויאסר יוסף מרכבתו ויעל לקראת ישראל אביו גשנה וירא אליו ויפל על צואריו ויבך על צואריו עוד "],"query":"001046029"},{"canonical":"Genesis 46:30","passages":["ויאמר ישראל אל יוסף אמותה הפעם אחרי ראותי את פניך כי עודך חי "],"query":"001046030"},{"canonical":"Genesis 46:31","passages":["ויאמר יוסף אל אחיו ואל בית אביו אעלה ואגידה לפרעה ואמרה אליו אחי ובית אבי אשר בארץ כנען באו אלי "],"query":"001046031"},{"canonical":"Genesis 46:32","passages":["והאנשים רעי צאן כי אנשי מקנה היו וצאנם ובקרם וכל אשר להם הביאו "],"query":"001046032"},{"canonical":"Genesis 46:33","passages":["והיה כי יקרא לכם פרעה ואמר מה מעשיכם "],"query":"001046033"},{"canonical":"Genesis 46:34","passages":["ואמרתם אנשי מקנה היו עבדיך מנעורינו ועד עתה גם אנחנו גם אבתינו בעבור תשבו בארץ גשן כי תועבת מצרים כל רעה צאן "],"query":"001046034"}]}