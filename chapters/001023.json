{"query":"001023","verses":[{},{"canonical":"Genesis 23:1","passages":["ויהיו חיי שרה מאה שנה ועשרים שנה ושבע שנים שני חיי שרה "],"query":"001023001"},{"canonical":"Genesis 23:2","passages":["ותמת שרה בקרית ארבע הוא חברון בארץ כנען ויבא אברהם לספד לשרה ולבכתה "],"query":"001023002"},{"canonical":"Genesis 23:3","passages":["ויקם אברהם מעל פני מתו וידבר אל בני חת לאמר "],"query":"001023003"},{"canonical":"Genesis 23:4","passages":["גר ותושב אנכי עמכם תנו לי אחזת קבר עמכם ואקברה מתי מלפני "],"query":"001023004"},{"canonical":"Genesis 23:5","passages":["ויענו בני חת את אברהם לאמר לו "],"query":"001023005"},{"canonical":"Genesis 23:6","passages":["שמענו אדני נשיא אלהים אתה בתוכנו במבחר קברינו קבר את מתך איש ממנו את קברו לא יכלה ממך מקבר מתך "],"query":"001023006"},{"canonical":"Genesis 23:7","passages":["ויקם אברהם וישתחו לעם הארץ לבני חת "],"query":"001023007"},{"canonical":"Genesis 23:8","passages":["וידבר אתם לאמר אם יש את נפשכם לקבר את מתי מלפני שמעוני ופגעו לי בעפרון בן צחר "],"query":"001023008"},{"canonical":"Genesis 23:9","passages":["ויתן לי את מערת המכפלה אשר לו אשר בקצה שדהו בכסף מלא יתננה לי בתוככם לאחזת קבר "],"query":"001023009"},{"canonical":"Genesis 23:10","passages":["ועפרון ישב בתוך בני חת ויען עפרון החתי את אברהם באזני בני חת לכל באי שער עירו לאמר "],"query":"001023010"},{"canonical":"Genesis 23:11","passages":["לא אדני שמעני השדה נתתי לך והמערה אשר בו לך נתתיה לעיני בני עמי נתתיה לך קבר מתך "],"query":"001023011"},{"canonical":"Genesis 23:12","passages":["וישתחו אברהם לפני עם הארץ "],"query":"001023012"},{"canonical":"Genesis 23:13","passages":["וידבר אל עפרון באזני עם הארץ לאמר אך אם אתה לו שמעני נתתי כסף השדה קח ממני ואקברה את מתי שמה "],"query":"001023013"},{"canonical":"Genesis 23:14","passages":["ויען עפרון את אברהם לאמר לו "],"query":"001023014"},{"canonical":"Genesis 23:15","passages":["אדני שמעני ארץ ארבע מאת שקל כסף ביני ובינך מה הוא ואת מתך קבר "],"query":"001023015"},{"canonical":"Genesis 23:16","passages":["וישמע אברהם אל עפרון וישקל אברהם לעפרן את הכסף אשר דבר באזני בני חת ארבע מאות שקל כסף עבר לסחר "],"query":"001023016"},{"canonical":"Genesis 23:17","passages":["ויקם שדה עפרון אשר במכפלה אשר לפני ממרא השדה והמערה אשר בו וכל העץ אשר בשדה אשר בכל גבלו סביב "],"query":"001023017"},{"canonical":"Genesis 23:18","passages":["לאברהם למקנה לעיני בני חת בכל באי שער עירו "],"query":"001023018"},{"canonical":"Genesis 23:19","passages":["ואחרי כן קבר אברהם את שרה אשתו אל מערת שדה המכפלה על פני ממרא הוא חברון בארץ כנען "],"query":"001023019"},{"canonical":"Genesis 23:20","passages":["ויקם השדה והמערה אשר בו לאברהם לאחזת קבר מאת בני חת  ס "],"query":"001023020"}]}