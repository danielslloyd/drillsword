{"query":"005014","verses":[{},{"canonical":"Deuteronomy 14:1","passages":["בנים אתם ליהוה אלהיכם לא תתגדדו ולא תשימו קרחה בין עיניכם למת "],"query":"005014001"},{"canonical":"Deuteronomy 14:2","passages":["כי עם קדוש אתה ליהוה אלהיך ובך בחר יהוה להיות לו לעם סגלה מכל העמים אשר על פני האדמה  ס "],"query":"005014002"},{"canonical":"Deuteronomy 14:3","passages":["לא תאכל כל תועבה "],"query":"005014003"},{"canonical":"Deuteronomy 14:4","passages":["זאת הבהמה אשר תאכלו שור שה כשבים ושה עזים "],"query":"005014004"},{"canonical":"Deuteronomy 14:5","passages":["איל וצבי ויחמור ואקו ודישן ותאו וזמר "],"query":"005014005"},{"canonical":"Deuteronomy 14:6","passages":["וכל בהמה מפרסת פרסה ושסעת שסע שתי פרסות מעלת גרה בבהמה אתה תאכלו "],"query":"005014006"},{"canonical":"Deuteronomy 14:7","passages":["אך את זה לא תאכלו ממ͏עלי הגרה וממפריסי הפרסה השסועה את הגמל ואת הארנבת ואת השפן כי מעלה גרה המה ופרסה לא הפריסו טמאים הם לכם "],"query":"005014007"},{"canonical":"Deuteronomy 14:8","passages":["ואת החזיר כי מפריס פרסה הוא ולא גרה טמא הוא לכם מבשרם לא תאכלו ובנבלתם לא תגעו  ס "],"query":"005014008"},{"canonical":"Deuteronomy 14:9","passages":["את זה תאכלו מכל אשר במים כל אשר לו סנפיר וקשקשת תאכלו "],"query":"005014009"},{"canonical":"Deuteronomy 14:10","passages":["וכל אשר אין לו סנפיר וקשקשת לא תאכלו טמא הוא לכם  ס "],"query":"005014010"},{"canonical":"Deuteronomy 14:11","passages":["כל צפור טהרה תאכלו "],"query":"005014011"},{"canonical":"Deuteronomy 14:12","passages":["וזה אשר לא תאכלו מהם הנשר והפרס והעזניה "],"query":"005014012"},{"canonical":"Deuteronomy 14:13","passages":["והראה ואת האיה והדיה למינה "],"query":"005014013"},{"canonical":"Deuteronomy 14:14","passages":["ואת כל ערב למינו "],"query":"005014014"},{"canonical":"Deuteronomy 14:15","passages":["ואת בת היענה ואת התחמס ואת השחף ואת הנץ למינהו "],"query":"005014015"},{"canonical":"Deuteronomy 14:16","passages":["את הכוס ואת הינשוף והתנשמת "],"query":"005014016"},{"canonical":"Deuteronomy 14:17","passages":["והקאת ואת הרחמה ואת השלך "],"query":"005014017"},{"canonical":"Deuteronomy 14:18","passages":["והחסידה והאנפה למינה והדוכיפת והעטלף "],"query":"005014018"},{"canonical":"Deuteronomy 14:19","passages":["וכל שרץ העוף טמא הוא לכם לא יאכלו "],"query":"005014019"},{"canonical":"Deuteronomy 14:20","passages":["כל עוף טהור תאכלו "],"query":"005014020"},{"canonical":"Deuteronomy 14:21","passages":["לא תאכלו כל נבלה לגר אשר בשעריך תתננה ואכלה או מכר לנכרי כי עם קדוש אתה ליהוה אלהיך לא תבשל גדי בחלב אמו פ"],"query":"005014021"},{"canonical":"Deuteronomy 14:22","passages":["עשר תעשר את כל תבואת זרעך היצא השדה שנה שנה "],"query":"005014022"},{"canonical":"Deuteronomy 14:23","passages":["ואכלת לפני יהוה אלהיך במקום אשר יבחר לשכן שמו שם מעשר דגנך תירשך ויצהרך ובכרת בקרך וצאנך למען תלמד ליראה את יהוה אלהיך כל הימים "],"query":"005014023"},{"canonical":"Deuteronomy 14:24","passages":["וכי ירבה ממך הדרך כי לא תוכל שאתו כי ירחק ממך המקום אשר יבחר יהוה אלהיך לשום שמו שם כי יברכך יהוה אלהיך "],"query":"005014024"},{"canonical":"Deuteronomy 14:25","passages":["ונתתה בכסף וצרת הכסף בידך והלכת אל המקום אשר יבחר יהוה אלהיך בו "],"query":"005014025"},{"canonical":"Deuteronomy 14:26","passages":["ונתתה הכסף בכל אשר תאוה נפשך בבקר ובצאן וביין ובשכר ובכל אשר תשאלך נפשך ואכלת שם לפני יהוה אלהיך ושמחת אתה וביתך "],"query":"005014026"},{"canonical":"Deuteronomy 14:27","passages":["והלוי אשר בשעריך לא ת͏עזבנו כי אין לו חלק ונחלה עמך  ס "],"query":"005014027"},{"canonical":"Deuteronomy 14:28","passages":["מקצה שלש שנים תוציא את כל מעשר תבואתך בשנה ההוא והנחת בשעריך "],"query":"005014028"},{"canonical":"Deuteronomy 14:29","passages":["ובא הלוי כי אין לו חלק ונחלה עמך והגר והיתום והאלמנה אשר בשעריך ואכלו ושבעו למען יברכך יהוה אלהיך בכל מעשה ידך אשר תעשה  ס "],"query":"005014029"}]}