{"query":"042002","verses":[{},{"canonical":"Luke 2:1","passages":["Ἐγένετο δὲ ἐν ταῖς ἡμέραις ἐκείναις ἐξῆλθεν δόγμα παρὰ Καίσαρος Αὐγούστου ἀπογράφεσθαι πᾶσαν τὴν οἰκουμένην·  "],"query":"042002001"},{"canonical":"Luke 2:2","passages":[" (⸀αὕτη ἀπογραφὴ πρώτη ἐγένετο ἡγεμονεύοντος τῆς Συρίας Κυρηνίου·)  "],"query":"042002002"},{"canonical":"Luke 2:3","passages":["καὶ ἐπορεύοντο πάντες ἀπογράφεσθαι,  ἕκαστος εἰς τὴν  ⸀ἑαυτοῦ πόλιν.  "],"query":"042002003"},{"canonical":"Luke 2:4","passages":["Ἀνέβη δὲ καὶ Ἰωσὴφ ἀπὸ τῆς Γαλιλαίας ἐκ πόλεως Ναζαρὲθ εἰς τὴν Ἰουδαίαν εἰς πόλιν Δαυὶδ ἥτις καλεῖται Βηθλέεμ,  διὰ τὸ εἶναι αὐτὸν ἐξ οἴκου καὶ πατριᾶς Δαυίδ,  "],"query":"042002004"},{"canonical":"Luke 2:5","passages":["ἀπογράψασθαι σὺν Μαριὰμ τῇ  ⸂ἐμνηστευμένῃ αὐτῷ⸃,  οὔσῃ ἐγκύῳ.  "],"query":"042002005"},{"canonical":"Luke 2:6","passages":["ἐγένετο δὲ ἐν τῷ εἶναι αὐτοὺς ἐκεῖ ἐπλήσθησαν αἱ ἡμέραι τοῦ τεκεῖν αὐτήν,  "],"query":"042002006"},{"canonical":"Luke 2:7","passages":["καὶ ἔτεκεν τὸν υἱὸν αὐτῆς τὸν πρωτότοκον,  καὶ ἐσπαργάνωσεν αὐτὸν καὶ ἀνέκλινεν αὐτὸν  ⸀ἐν φάτνῃ,  διότι οὐκ ἦν αὐτοῖς τόπος ἐν τῷ καταλύματι.  "],"query":"042002007"},{"canonical":"Luke 2:8","passages":["Καὶ ποιμένες ἦσαν ἐν τῇ χώρᾳ τῇ αὐτῇ ἀγραυλοῦντες καὶ φυλάσσοντες φυλακὰς τῆς νυκτὸς ἐπὶ τὴν ποίμνην αὐτῶν.  "],"query":"042002008"},{"canonical":"Luke 2:9","passages":[" ⸀καὶ ἄγγελος κυρίου ἐπέστη αὐτοῖς καὶ δόξα κυρίου περιέλαμψεν αὐτούς,  καὶ ἐφοβήθησαν φόβον μέγαν·  "],"query":"042002009"},{"canonical":"Luke 2:10","passages":["καὶ εἶπεν αὐτοῖς ὁ ἄγγελος·  Μὴ φοβεῖσθε,  ἰδοὺ γὰρ εὐαγγελίζομαι ὑμῖν χαρὰν μεγάλην ἥτις ἔσται παντὶ τῷ λαῷ,  "],"query":"042002010"},{"canonical":"Luke 2:11","passages":["ὅτι ἐτέχθη ὑμῖν σήμερον σωτὴρ ὅς ἐστιν χριστὸς κύριος ἐν πόλει Δαυίδ·  "],"query":"042002011"},{"canonical":"Luke 2:12","passages":["καὶ τοῦτο ὑμῖν  ⸀τὸ σημεῖον,  εὑρήσετε βρέφος ἐσπαργανωμένον  ⸀καὶ κείμενον ἐν φάτνῃ.  "],"query":"042002012"},{"canonical":"Luke 2:13","passages":["καὶ ἐξαίφνης ἐγένετο σὺν τῷ ἀγγέλῳ πλῆθος στρατιᾶς  ⸀οὐρανίου αἰνούντων τὸν θεὸν καὶ λεγόντων·  "],"query":"042002013"},{"canonical":"Luke 2:14","passages":["Δόξα ἐν ὑψίστοις θεῷ καὶ ἐπὶ γῆς εἰρήνη ἐν ἀνθρώποις  ⸀εὐδοκίας.  "],"query":"042002014"},{"canonical":"Luke 2:15","passages":["Καὶ ἐγένετο ὡς ἀπῆλθον ἀπ’ αὐτῶν εἰς τὸν οὐρανὸν οἱ ἄγγελοι,   ⸀οἱ ποιμένες  ⸀ἐλάλουν πρὸς ἀλλήλους·  Διέλθωμεν δὴ ἕως Βηθλέεμ καὶ ἴδωμεν τὸ ῥῆμα τοῦτο τὸ γεγονὸς ὃ ὁ κύριος ἐγνώρισεν ἡμῖν.  "],"query":"042002015"},{"canonical":"Luke 2:16","passages":["καὶ ἦλθαν σπεύσαντες καὶ ἀνεῦραν τήν τε Μαριὰμ καὶ τὸν Ἰωσὴφ καὶ τὸ βρέφος κείμενον ἐν τῇ φάτνῃ·  "],"query":"042002016"},{"canonical":"Luke 2:17","passages":["ἰδόντες δὲ  ⸀ἐγνώρισαν περὶ τοῦ ῥήματος τοῦ λαληθέντος αὐτοῖς περὶ τοῦ παιδίου τούτου.  "],"query":"042002017"},{"canonical":"Luke 2:18","passages":["καὶ πάντες οἱ ἀκούσαντες ἐθαύμασαν περὶ τῶν λαληθέντων ὑπὸ τῶν ποιμένων πρὸς αὐτούς,  "],"query":"042002018"},{"canonical":"Luke 2:19","passages":["ἡ δὲ  ⸀Μαρία πάντα συνετήρει τὰ ῥήματα ταῦτα συμβάλλουσα ἐν τῇ καρδίᾳ αὐτῆς.  "],"query":"042002019"},{"canonical":"Luke 2:20","passages":["καὶ ὑπέστρεψαν οἱ ποιμένες δοξάζοντες καὶ αἰνοῦντες τὸν θεὸν ἐπὶ πᾶσιν οἷς ἤκουσαν καὶ εἶδον καθὼς ἐλαλήθη πρὸς αὐτούς.  "],"query":"042002020"},{"canonical":"Luke 2:21","passages":["Καὶ ὅτε ἐπλήσθησαν ἡμέραι ὀκτὼ τοῦ περιτεμεῖν αὐτόν,  καὶ ἐκλήθη τὸ ὄνομα αὐτοῦ Ἰησοῦς,  τὸ κληθὲν ὑπὸ τοῦ ἀγγέλου πρὸ τοῦ συλλημφθῆναι αὐτὸν ἐν τῇ κοιλίᾳ.  "],"query":"042002021"},{"canonical":"Luke 2:22","passages":["Καὶ ὅτε ἐπλήσθησαν αἱ ἡμέραι τοῦ καθαρισμοῦ αὐτῶν κατὰ τὸν νόμον Μωϋσέως,  ἀνήγαγον αὐτὸν εἰς Ἱεροσόλυμα παραστῆσαι τῷ κυρίῳ,  "],"query":"042002022"},{"canonical":"Luke 2:23","passages":["καθὼς γέγραπται ἐν νόμῳ κυρίου ὅτι Πᾶν ἄρσεν διανοῖγον μήτραν ἅγιον τῷ κυρίῳ κληθήσεται,  "],"query":"042002023"},{"canonical":"Luke 2:24","passages":["καὶ τοῦ δοῦναι θυσίαν κατὰ τὸ εἰρημένον ἐν  ⸀τῷ νόμῳ κυρίου,  ζεῦγος τρυγόνων ἢ δύο νοσσοὺς περιστερῶν.  "],"query":"042002024"},{"canonical":"Luke 2:25","passages":["Καὶ ἰδοὺ  ⸂ἄνθρωπος ἦν⸃  ἐν Ἰερουσαλὴμ ᾧ ὄνομα Συμεών,  καὶ ὁ ἄνθρωπος οὗτος δίκαιος καὶ εὐλαβής,  προσδεχόμενος παράκλησιν τοῦ Ἰσραήλ,  καὶ πνεῦμα ἦν ἅγιον ἐπ’ αὐτόν·  "],"query":"042002025"},{"canonical":"Luke 2:26","passages":["καὶ ἦν αὐτῷ κεχρηματισμένον ὑπὸ τοῦ πνεύματος τοῦ ἁγίου μὴ ἰδεῖν θάνατον πρὶν  ⸂ἢ ἂν⸃  ἴδῃ τὸν χριστὸν κυρίου.  "],"query":"042002026"},{"canonical":"Luke 2:27","passages":["καὶ ἦλθεν ἐν τῷ πνεύματι εἰς τὸ ἱερόν·  καὶ ἐν τῷ εἰσαγαγεῖν τοὺς γονεῖς τὸ παιδίον Ἰησοῦν τοῦ ποιῆσαι αὐτοὺς κατὰ τὸ εἰθισμένον τοῦ νόμου περὶ αὐτοῦ "],"query":"042002027"},{"canonical":"Luke 2:28","passages":["καὶ αὐτὸς ἐδέξατο αὐτὸ εἰς τὰς  ⸀ἀγκάλας καὶ εὐλόγησεν τὸν θεὸν καὶ εἶπεν·  "],"query":"042002028"},{"canonical":"Luke 2:29","passages":["Νῦν ἀπολύεις τὸν δοῦλόν σου,  δέσποτα,  κατὰ τὸ ῥῆμά σου ἐν εἰρήνῃ·  "],"query":"042002029"},{"canonical":"Luke 2:30","passages":["ὅτι εἶδον οἱ ὀφθαλμοί μου τὸ σωτήριόν σου "],"query":"042002030"},{"canonical":"Luke 2:31","passages":["ὃ ἡτοίμασας κατὰ πρόσωπον πάντων τῶν λαῶν,  "],"query":"042002031"},{"canonical":"Luke 2:32","passages":["φῶς εἰς ἀποκάλυψιν ἐθνῶν καὶ δόξαν λαοῦ σου Ἰσραήλ.  "],"query":"042002032"},{"canonical":"Luke 2:33","passages":["καὶ ἦν  ⸂ὁ πατὴρ αὐτοῦ⸃  καὶ ἡ  ⸀μήτηρ θαυμάζοντες ἐπὶ τοῖς λαλουμένοις περὶ αὐτοῦ.  "],"query":"042002033"},{"canonical":"Luke 2:34","passages":["καὶ εὐλόγησεν αὐτοὺς Συμεὼν καὶ εἶπεν πρὸς Μαριὰμ τὴν μητέρα αὐτοῦ·  Ἰδοὺ οὗτος κεῖται εἰς πτῶσιν καὶ ἀνάστασιν πολλῶν ἐν τῷ Ἰσραὴλ καὶ εἰς σημεῖον ἀντιλεγόμενον,  "],"query":"042002034"},{"canonical":"Luke 2:35","passages":["καὶ σοῦ  ⸀δὲ αὐτῆς τὴν ψυχὴν διελεύσεται ῥομφαία,  ὅπως ἂν ἀποκαλυφθῶσιν ἐκ πολλῶν καρδιῶν διαλογισμοί.  "],"query":"042002035"},{"canonical":"Luke 2:36","passages":["Καὶ ἦν Ἅννα προφῆτις,  θυγάτηρ Φανουήλ,  ἐκ φυλῆς Ἀσήρ  (αὕτη προβεβηκυῖα ἐν ἡμέραις πολλαῖς,  ζήσασα  ⸂μετὰ ἀνδρὸς ἔτη⸃  ἑπτὰ ἀπὸ τῆς παρθενίας αὐτῆς,  "],"query":"042002036"},{"canonical":"Luke 2:37","passages":["καὶ αὐτὴ χήρα  ⸀ἕως ἐτῶν ὀγδοήκοντα τεσσάρων,)  ἣ οὐκ  ⸀ἀφίστατο τοῦ ἱεροῦ νηστείαις καὶ δεήσεσιν λατρεύουσα νύκτα καὶ ἡμέραν.  "],"query":"042002037"},{"canonical":"Luke 2:38","passages":[" ⸀καὶ αὐτῇ τῇ ὥρᾳ ἐπιστᾶσα ἀνθωμολογεῖτο τῷ  ⸀θεῷ καὶ ἐλάλει περὶ αὐτοῦ πᾶσιν τοῖς προσδεχομένοις  ⸀λύτρωσιν Ἰερουσαλήμ.  "],"query":"042002038"},{"canonical":"Luke 2:39","passages":["Καὶ ὡς ἐτέλεσαν  ⸀πάντα τὰ κατὰ τὸν νόμον κυρίου,   ⸀ἐπέστρεψαν εἰς τὴν Γαλιλαίαν  ⸀εἰς πόλιν ἑαυτῶν Ναζαρέθ.  "],"query":"042002039"},{"canonical":"Luke 2:40","passages":["Τὸ δὲ παιδίον ηὔξανεν καὶ ἐκραταιοῦτο  ⸂πληρούμενον σοφίᾳ⸃,  καὶ χάρις θεοῦ ἦν ἐπ’ αὐτό.  "],"query":"042002040"},{"canonical":"Luke 2:41","passages":["Καὶ ἐπορεύοντο οἱ γονεῖς αὐτοῦ κατ’ ἔτος εἰς Ἰερουσαλὴμ τῇ ἑορτῇ τοῦ πάσχα.  "],"query":"042002041"},{"canonical":"Luke 2:42","passages":["καὶ ὅτε ἐγένετο ἐτῶν δώδεκα,   ⸀ἀναβαινόντων  ⸀αὐτῶν κατὰ τὸ ἔθος τῆς ἑορτῆς "],"query":"042002042"},{"canonical":"Luke 2:43","passages":["καὶ τελειωσάντων τὰς ἡμέρας,  ἐν τῷ ὑποστρέφειν αὐτοὺς ὑπέμεινεν Ἰησοῦς ὁ παῖς ἐν Ἰερουσαλήμ,  καὶ οὐκ  ⸂ἔγνωσαν οἱ γονεῖς⸃  αὐτοῦ.  "],"query":"042002043"},{"canonical":"Luke 2:44","passages":["νομίσαντες δὲ αὐτὸν  ⸂εἶναι ἐν τῇ συνοδίᾳ⸃  ἦλθον ἡμέρας ὁδὸν καὶ ἀνεζήτουν αὐτὸν ἐν τοῖς συγγενεῦσιν  ⸀καὶ τοῖς γνωστοῖς,  "],"query":"042002044"},{"canonical":"Luke 2:45","passages":["καὶ μὴ  ⸀εὑρόντες ὑπέστρεψαν εἰς Ἰερουσαλὴμ  ⸀ἀναζητοῦντες αὐτόν.  "],"query":"042002045"},{"canonical":"Luke 2:46","passages":["καὶ ἐγένετο μετὰ ἡμέρας τρεῖς εὗρον αὐτὸν ἐν τῷ ἱερῷ καθεζόμενον ἐν μέσῳ τῶν διδασκάλων καὶ ἀκούοντα αὐτῶν καὶ ἐπερωτῶντα αὐτούς·  "],"query":"042002046"},{"canonical":"Luke 2:47","passages":["ἐξίσταντο δὲ πάντες οἱ ἀκούοντες αὐτοῦ ἐπὶ τῇ συνέσει καὶ ταῖς ἀποκρίσεσιν αὐτοῦ.  "],"query":"042002047"},{"canonical":"Luke 2:48","passages":["καὶ ἰδόντες αὐτὸν ἐξεπλάγησαν,  καὶ  ⸂εἶπεν πρὸς αὐτὸν ἡ μήτηρ αὐτοῦ⸃·  Τέκνον,  τί ἐποίησας ἡμῖν οὕτως;  ἰδοὺ ὁ πατήρ σου καὶ ἐγὼ ὀδυνώμενοι  ⸀ἐζητοῦμέν σε.  "],"query":"042002048"},{"canonical":"Luke 2:49","passages":["καὶ εἶπεν πρὸς αὐτούς·  Τί ὅτι ἐζητεῖτέ με;  οὐκ ᾔδειτε ὅτι ἐν τοῖς τοῦ πατρός μου δεῖ εἶναί με;  "],"query":"042002049"},{"canonical":"Luke 2:50","passages":["καὶ αὐτοὶ οὐ συνῆκαν τὸ ῥῆμα ὃ ἐλάλησεν αὐτοῖς.  "],"query":"042002050"},{"canonical":"Luke 2:51","passages":["καὶ κατέβη μετ’ αὐτῶν καὶ ἦλθεν εἰς Ναζαρὲθ,  καὶ ἦν ὑποτασσόμενος αὐτοῖς.  καὶ ἡ μήτηρ αὐτοῦ διετήρει πάντα τὰ ῥήματα  ⸀ταῦτα ἐν τῇ καρδίᾳ αὐτῆς.  "],"query":"042002051"},{"canonical":"Luke 2:52","passages":["Καὶ Ἰησοῦς προέκοπτεν  ⸂σοφίᾳ καὶ ἡλικίᾳ⸃  καὶ χάριτι παρὰ θεῷ καὶ ἀνθρώποις.  "],"query":"042002052"}]}