{"query":"019111","verses":[{},{"canonical":"Psalm 111:1","passages":["הללו יה אודה יהוה בכל לבב בסוד ישרים ועדה "],"query":"019111001"},{"canonical":"Psalm 111:2","passages":["גדלים מעשי יהוה דרושים לכל חפציהם "],"query":"019111002"},{"canonical":"Psalm 111:3","passages":["הוד והדר פעלו וצדקתו עמדת לעד "],"query":"019111003"},{"canonical":"Psalm 111:4","passages":["זכר עשה לנפלאתיו חנון ורחום יהוה "],"query":"019111004"},{"canonical":"Psalm 111:5","passages":["טרף נתן ליראיו יזכר לעולם בריתו "],"query":"019111005"},{"canonical":"Psalm 111:6","passages":["כח מעשיו הגיד לעמו לתת להם נחלת גוים "],"query":"019111006"},{"canonical":"Psalm 111:7","passages":["מעשי ידיו אמת ומשפט נאמנים כל פקודיו "],"query":"019111007"},{"canonical":"Psalm 111:8","passages":["סמוכים לעד לעולם עשוים באמת וישר "],"query":"019111008"},{"canonical":"Psalm 111:9","passages":["פדות שלח לעמו צוה לעולם בריתו קדוש ונורא שמו "],"query":"019111009"},{"canonical":"Psalm 111:10","passages":["ראשית חכמה יראת יהוה שכל טוב לכל עשיהם תהלתו עמדת לעד "],"query":"019111010"}]}