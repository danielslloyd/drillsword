{"query":"001007","verses":[{},{"canonical":"Genesis 7:1","passages":["ויאמר יהוה לנח בא אתה וכל ביתך אל התבה כי אתך ראיתי צדיק לפני בדור הזה "],"query":"001007001"},{"canonical":"Genesis 7:2","passages":["מכל הבהמה הטהורה תקח לך שבעה שבעה איש ואשתו ומן הבהמה אשר לא טהרה הוא שנים איש ואשתו "],"query":"001007002"},{"canonical":"Genesis 7:3","passages":["גם מעוף השמים שבעה שבעה זכר ונקבה לחיות זרע על פני כל הארץ "],"query":"001007003"},{"canonical":"Genesis 7:4","passages":["כי לימים עוד שבעה אנכי ממטיר על הארץ ארבעים יום וארבעים לילה ומחיתי את כל היקום אשר עשיתי מעל פני ה͏אדמה "],"query":"001007004"},{"canonical":"Genesis 7:5","passages":["ויעש נח ככל אשר צוהו יהוה "],"query":"001007005"},{"canonical":"Genesis 7:6","passages":["ונח בן שש מאות שנה והמבול היה מים על הארץ "],"query":"001007006"},{"canonical":"Genesis 7:7","passages":["ויבא נח ובניו ואשתו ונשי בניו אתו אל התבה מפני מי המבול "],"query":"001007007"},{"canonical":"Genesis 7:8","passages":["מן הבהמה הטהורה ומן הבהמה אשר איננה טהרה ומן העוף וכל אשר רמש על האדמה "],"query":"001007008"},{"canonical":"Genesis 7:9","passages":["שנים שנים באו אל נח אל התבה זכר ונקבה כ͏אשר צוה אלהים את נח "],"query":"001007009"},{"canonical":"Genesis 7:10","passages":["ו͏יהי לשבעת הימים ומי המבול היו על הארץ "],"query":"001007010"},{"canonical":"Genesis 7:11","passages":["בשנת שש מאות שנה לחיי נח בחדש השני בשבעה עשר יום לחדש ביום הזה נבקעו כל מעינת תהום רבה וארבת השמים נפתחו "],"query":"001007011"},{"canonical":"Genesis 7:12","passages":["ו͏יהי הגשם על הארץ ארבעים יום וארבעים לילה "],"query":"001007012"},{"canonical":"Genesis 7:13","passages":["בעצם היום הזה בא נח ושם וחם ויפת בני נח ואשת נח ושלשת נשי בניו אתם אל התבה "],"query":"001007013"},{"canonical":"Genesis 7:14","passages":["המה וכל ה͏חיה למינה וכל הבהמה למינה וכל הרמש הרמש על הארץ למינהו וכל העוף למינהו כל צפור כל כנף "],"query":"001007014"},{"canonical":"Genesis 7:15","passages":["ויבאו אל נח אל התבה שנים שנים מכל הבשר אשר בו רוח חיים "],"query":"001007015"},{"canonical":"Genesis 7:16","passages":["והבאים זכר ונקבה מכל בשר באו כ͏אשר צוה אתו אלהים ויסגר יהוה ב͏עדו "],"query":"001007016"},{"canonical":"Genesis 7:17","passages":["ו͏יהי המבול ארבעים יום על הארץ וירבו המים וישאו את התבה ותרם מעל הארץ "],"query":"001007017"},{"canonical":"Genesis 7:18","passages":["ויגברו המים וירבו מאד על הארץ ותלך התבה על פני המים "],"query":"001007018"},{"canonical":"Genesis 7:19","passages":["והמים גברו מאד מאד על הארץ ויכסו כל ה͏הרים הגבהים אשר תחת כל השמים "],"query":"001007019"},{"canonical":"Genesis 7:20","passages":["חמש עשרה אמה מלמעלה גברו המים ויכסו ההרים "],"query":"001007020"},{"canonical":"Genesis 7:21","passages":["ויגוע כל בשר הרמש על הארץ בעוף ובבהמה ובחיה ובכל השרץ השרץ על הארץ וכל האדם "],"query":"001007021"},{"canonical":"Genesis 7:22","passages":["כל אשר נשמת רוח חיים באפיו מכל אשר בחרבה מתו "],"query":"001007022"},{"canonical":"Genesis 7:23","passages":["וימח את כל היקום אשר על פני ה͏אדמה מאדם עד בהמה עד רמש ועד עוף השמים וימחו מן הארץ וישאר אך נח ו͏אשר אתו בתבה "],"query":"001007023"},{"canonical":"Genesis 7:24","passages":["ויגברו המים על הארץ חמשים ומאת יום "],"query":"001007024"}]}