{"query":"019080","verses":[{},{"canonical":"Psalm 80:1","passages":["למנצח אל ששנים עדות לאסף מזמור "],"query":"019080001"},{"canonical":"Psalm 80:2","passages":["רעה ישראל האזינה נהג כצאן יוסף ישב הכרובים הופיעה "],"query":"019080002"},{"canonical":"Psalm 80:3","passages":["לפני אפרים ובנימן ומנשה עוררה את גבורתך ולכה לישעתה לנו "],"query":"019080003"},{"canonical":"Psalm 80:4","passages":["אלהים השיבנו והאר פניך ונושעה "],"query":"019080004"},{"canonical":"Psalm 80:5","passages":["יהוה אלהים צבאות עד מתי עשנת בתפלת עמך "],"query":"019080005"},{"canonical":"Psalm 80:6","passages":["האכלתם לחם דמעה ותשקמו בדמעות שליש "],"query":"019080006"},{"canonical":"Psalm 80:7","passages":["תשימנו מדון לשכנינו ואיבינו ילעגו למו "],"query":"019080007"},{"canonical":"Psalm 80:8","passages":["אלהים צבאות השיבנו והאר פניך ונושעה "],"query":"019080008"},{"canonical":"Psalm 80:9","passages":["גפן ממצרים תסיע תגרש גוים ותטעה "],"query":"019080009"},{"canonical":"Psalm 80:10","passages":["פנית לפניה ותשרש שרשיה ותמלא ארץ "],"query":"019080010"},{"canonical":"Psalm 80:11","passages":["כסו הרים צלה וענפיה ארזי אל "],"query":"019080011"},{"canonical":"Psalm 80:12","passages":["תשלח קצירה עד ים ואל נהר יונקותיה "],"query":"019080012"},{"canonical":"Psalm 80:13","passages":["למה פרצת גדריה וארוה כל עברי דרך "],"query":"019080013"},{"canonical":"Psalm 80:14","passages":["יכרסמנה חזיר מיער וזיז שדי ירענה "],"query":"019080014"},{"canonical":"Psalm 80:15","passages":["אלהים צבאות שוב נא הבט משמים וראה ופקד גפן זאת "],"query":"019080015"},{"canonical":"Psalm 80:16","passages":["וכנה אשר נטעה ימינך ועל בן אמצתה לך "],"query":"019080016"},{"canonical":"Psalm 80:17","passages":["שרפה באש כסוחה מגערת פניך יאבדו "],"query":"019080017"},{"canonical":"Psalm 80:18","passages":["תהי ידך על איש ימינך על בן אדם אמצת לך "],"query":"019080018"},{"canonical":"Psalm 80:19","passages":["ולא נסוג ממך תחינו ובשמך נקרא "],"query":"019080019"},{"canonical":"Psalm 80:20","passages":["יהוה אלהים צבאות השיבנו האר פניך ונושעה "],"query":"019080020"}]}