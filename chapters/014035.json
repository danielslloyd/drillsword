{"query":"014035","verses":[{},{"canonical":"2 Chronicles 35:1","passages":["ויעש יאשיהו בירושל͏ם פסח ליהוה וישחטו הפסח בארבעה עשר לחדש הראשון "],"query":"014035001"},{"canonical":"2 Chronicles 35:2","passages":["ויעמד הכהנים על משמרותם ויחזקם לעבודת בית יהוה "],"query":"014035002"},{"canonical":"2 Chronicles 35:3","passages":["ויאמר ללוים המבינים לכל ישראל הקדושים ליהוה תנו את ארון הקדש בבית אשר בנה שלמה בן דויד מלך ישראל אין לכם משא בכתף עתה עבדו את יהוה אלהיכם ואת עמו ישראל "],"query":"014035003"},{"canonical":"2 Chronicles 35:4","passages":["והכונו לבית אבותיכם כמחלקותיכם בכתב דויד מלך ישראל ובמכתב שלמה בנו "],"query":"014035004"},{"canonical":"2 Chronicles 35:5","passages":["ועמדו בקדש לפלגות בית האבות לאחיכם בני העם וחלקת בית אב ללוים "],"query":"014035005"},{"canonical":"2 Chronicles 35:6","passages":["ושחטו הפסח והתקדשו והכינו לאחיכם לעשות כדבר יהוה ביד משה פ"],"query":"014035006"},{"canonical":"2 Chronicles 35:7","passages":["וירם יאשיהו לבני העם צאן כבשים ובני עזים הכל לפסחים לכל הנמצא למספר שלשים אלף ובקר שלשת אלפים אלה מרכוש המלך  ס "],"query":"014035007"},{"canonical":"2 Chronicles 35:8","passages":["ושריו לנדבה לעם לכהנים וללוים הרימו חלקיה וזכריהו ויחיאל נגידי בית האלהים לכהנים נתנו לפסחים אלפים ושש מאות ובקר שלש מאות "],"query":"014035008"},{"canonical":"2 Chronicles 35:9","passages":["וכנניהו ושמעיהו ונתנאל אחיו וחשביהו ויעיאל ויוזבד שרי הלוים הרימו ללוים לפסחים חמשת אלפים ובקר חמש מאות "],"query":"014035009"},{"canonical":"2 Chronicles 35:10","passages":["ותכון העבודה ויעמדו הכהנים על עמדם והלוים על מחלקותם כמצות המלך "],"query":"014035010"},{"canonical":"2 Chronicles 35:11","passages":["וישחטו הפסח ויזרקו הכהנים מידם והלוים מפשיטים "],"query":"014035011"},{"canonical":"2 Chronicles 35:12","passages":["ויסירו העלה לתתם למפלגות לבית אבות לבני העם להקריב ליהוה ככתוב בספר משה וכן לבקר "],"query":"014035012"},{"canonical":"2 Chronicles 35:13","passages":["ויבשלו הפסח באש כמשפט והקדשים בשלו בסירות ובדודים ובצלחות ויריצו לכל בני העם "],"query":"014035013"},{"canonical":"2 Chronicles 35:14","passages":["ואחר הכינו להם ולכהנים כי הכהנים בני אהרן בהעלות העולה והחלבים עד לילה והלוים הכינו להם ולכהנים בני אהרן "],"query":"014035014"},{"canonical":"2 Chronicles 35:15","passages":["והמשררים בני אסף על מעמדם כמצות דויד ואסף והימן וידתון חוזה המלך והשערים לשער ושער אין להם לסור מעל עבדתם כי אחיהם הלוים הכינו להם "],"query":"014035015"},{"canonical":"2 Chronicles 35:16","passages":["ותכון כל עבודת יהוה ביום ההוא לעשות הפסח והעלות עלות על מזבח יהוה כמצות המלך יאשיהו "],"query":"014035016"},{"canonical":"2 Chronicles 35:17","passages":["ויעשו בני ישראל הנמצאים את הפסח בעת ההיא ואת חג המצות שבעת ימים "],"query":"014035017"},{"canonical":"2 Chronicles 35:18","passages":["ולא נעשה פסח כמהו בישראל מימי שמואל הנביא וכל מלכי ישראל לא עשו כפסח אשר עשה יאשיהו והכהנים והלוים וכל יהודה וישראל הנמצא ויושבי ירושל͏ם  ס "],"query":"014035018"},{"canonical":"2 Chronicles 35:19","passages":["בשמונה עשרה שנה למלכות יאשיהו נעשה הפסח הזה "],"query":"014035019"},{"canonical":"2 Chronicles 35:20","passages":["אחרי כל זאת אשר הכין יאשיהו את הבית עלה נכו מלך מצרים להלחם בכרכמיש על פרת ויצא לקראתו יאשיהו "],"query":"014035020"},{"canonical":"2 Chronicles 35:21","passages":["וישלח אליו מלאכים לאמר מה לי ולך מלך יהודה לא עליך אתה היום כי אל בית מלחמתי ואלהים אמר לבהלני חדל לך מאלהים אשר עמי ואל ישחיתך "],"query":"014035021"},{"canonical":"2 Chronicles 35:22","passages":["ולא הסב יאשיהו פניו ממנו כי להלחם בו התחפש ולא שמע אל דברי נכו מפי אלהים ויבא להלחם בבקעת מגדו "],"query":"014035022"},{"canonical":"2 Chronicles 35:23","passages":["וירו הירים למלך יאשיהו ויאמר המלך לעבדיו העבירוני כי החליתי מאד "],"query":"014035023"},{"canonical":"2 Chronicles 35:24","passages":["ויעבירהו עבדיו מן המרכבה וירכיבהו על רכב המשנה אשר לו ויוליכהו ירושלם וימת ויקבר בקברות אבתיו וכל יהודה וירושלם מתאבלים על יאשיהו פ"],"query":"014035024"},{"canonical":"2 Chronicles 35:25","passages":["ויקונן ירמיהו על יאשיהו ויאמרו כל השרים והשרות בקינותיהם על יאשיהו עד היום ויתנום לחק על ישראל והנם כתובים על הקינות "],"query":"014035025"},{"canonical":"2 Chronicles 35:26","passages":["ויתר דברי יאשיהו וחסדיו ככתוב בתורת יהוה "],"query":"014035026"},{"canonical":"2 Chronicles 35:27","passages":["ודבריו הראשנים והאחרנים הנם כתובים על ספר מלכי ישראל ויהודה "],"query":"014035027"}]}