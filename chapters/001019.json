{"query":"001019","verses":[{},{"canonical":"Genesis 19:1","passages":["ויבאו שני המלאכים סדמה בערב ולוט ישב בשער סדם וירא לוט ויקם לקראתם וישתחו אפים ארצה "],"query":"001019001"},{"canonical":"Genesis 19:2","passages":["ויאמר הנה נא אדני סורו נא אל בית עבדכם ולינו ורחצו רגליכם והשכמתם והלכתם לדרככם ויאמרו לא כי ברחוב נלין "],"query":"001019002"},{"canonical":"Genesis 19:3","passages":["ויפצר בם מאד ויסרו אליו ויבאו אל ביתו ויעש להם משתה ומצות אפה ויאכלו "],"query":"001019003"},{"canonical":"Genesis 19:4","passages":["טרם ישכבו ואנשי העיר אנשי סדם נסבו על הבית מנער ועד זקן כל העם מקצה "],"query":"001019004"},{"canonical":"Genesis 19:5","passages":["ויקראו אל לוט ויאמרו לו איה האנשים אשר באו אליך הלילה הוציאם אלינו ונדעה אתם "],"query":"001019005"},{"canonical":"Genesis 19:6","passages":["ויצא אלהם לוט הפתחה והדלת סגר אחריו "],"query":"001019006"},{"canonical":"Genesis 19:7","passages":["ויאמר אל נא אחי תרעו "],"query":"001019007"},{"canonical":"Genesis 19:8","passages":["הנה נא לי שתי בנות אשר לא ידעו איש אוציאה נא אתהן אליכם ועשו להן כטוב בעיניכם רק לאנשים האל אל תעשו דבר כי על כן באו בצל קרתי "],"query":"001019008"},{"canonical":"Genesis 19:9","passages":["ויאמרו גש הלאה ויאמרו האחד בא לגור וישפט שפוט עתה נרע לך מהם ויפצרו באיש בלוט מאד ויגשו לשבר הדלת "],"query":"001019009"},{"canonical":"Genesis 19:10","passages":["וישלחו ה͏אנשים את ידם ויביאו את לוט אליהם הביתה ואת הדלת סגרו "],"query":"001019010"},{"canonical":"Genesis 19:11","passages":["ואת האנשים אשר פתח הבית הכו בסנורים מקטן ועד גדול וילאו למצא הפתח "],"query":"001019011"},{"canonical":"Genesis 19:12","passages":["ויאמרו האנשים אל לוט עד מי לך פה חתן ובניך ובנתיך וכל אשר לך בעיר הוצא מן המקום "],"query":"001019012"},{"canonical":"Genesis 19:13","passages":["כי משחתים אנחנו את המקום הזה כי ג͏דלה צעקתם את פני יהוה וישלחנו יהוה לשחתה "],"query":"001019013"},{"canonical":"Genesis 19:14","passages":["ויצא לוט וידבר אל חתניו לקחי בנתיו ויאמר קומו צאו מן המקום הזה כי משחית יהוה את העיר ויהי כמצחק בעיני חתניו "],"query":"001019014"},{"canonical":"Genesis 19:15","passages":["וכמו השחר עלה ויאיצו המלאכים בלוט לאמר קום קח את אשתך ואת שתי בנתיך הנמצאת פן תספה בעון העיר "],"query":"001019015"},{"canonical":"Genesis 19:16","passages":["ו͏יתמהמה ויחזקו האנשים בידו וביד אשתו וביד שתי בנתיו בחמלת יהוה עליו ויצאהו וינחהו מחוץ לעיר "],"query":"001019016"},{"canonical":"Genesis 19:17","passages":["ויהי כהוציאם אתם החוצה ויאמר המלט על נפשך אל תביט אחריך ואל תעמד בכל הככר ההרה המלט פן תספה "],"query":"001019017"},{"canonical":"Genesis 19:18","passages":["ויאמר לוט אלהם אל נא אדני "],"query":"001019018"},{"canonical":"Genesis 19:19","passages":["הנה נא מצא עבדך חן בעיניך ותגדל חסדך אשר עשית עמדי להחיות את נפשי ואנכי לא אוכל להמלט ההרה פן תדבקני הרעה ומתי "],"query":"001019019"},{"canonical":"Genesis 19:20","passages":["הנה נא העיר הזאת קרבה לנוס שמה והיא מצער אמלטה נא שמה הלא מצער הוא ותחי נפשי "],"query":"001019020"},{"canonical":"Genesis 19:21","passages":["ויאמר אליו הנה נשאתי פניך גם לדבר הזה לבלתי הפכי את העיר אשר דברת "],"query":"001019021"},{"canonical":"Genesis 19:22","passages":["מהר המלט שמה כי לא אוכל לעשות דבר עד באך שמה על כן קרא שם העיר צוער "],"query":"001019022"},{"canonical":"Genesis 19:23","passages":["השמש יצא על הארץ ולוט בא צערה "],"query":"001019023"},{"canonical":"Genesis 19:24","passages":["ו͏יהוה המטיר על סדם ועל עמרה גפרית ואש מאת יהוה מן השמים "],"query":"001019024"},{"canonical":"Genesis 19:25","passages":["ו͏יהפך את הערים האל ואת כל הככר ואת כל ישבי הערים וצמח האדמה "],"query":"001019025"},{"canonical":"Genesis 19:26","passages":["ותבט אשתו מאחריו ותהי נציב מלח "],"query":"001019026"},{"canonical":"Genesis 19:27","passages":["וישכם אברהם בבקר אל המקום אשר עמד שם את פני יהוה "],"query":"001019027"},{"canonical":"Genesis 19:28","passages":["וישקף על פני סדם ועמרה ועל כל פני ארץ הככר וירא והנה עלה קיטר הארץ כקיטר הכבשן "],"query":"001019028"},{"canonical":"Genesis 19:29","passages":["ויהי בשחת אלהים את ערי הככר ויזכר אלהים את אברהם וישלח את לוט מתוך ההפכה בהפך את הערים אשר ישב בהן לוט "],"query":"001019029"},{"canonical":"Genesis 19:30","passages":["ויעל לוט מצוער וישב בהר ושתי בנתיו עמו כי ירא לשבת בצוער וישב במערה הוא ושתי בנתיו "],"query":"001019030"},{"canonical":"Genesis 19:31","passages":["ותאמר הבכירה אל הצעירה אבינו זקן ואיש אין בארץ לבוא עלינו כדרך כל הארץ "],"query":"001019031"},{"canonical":"Genesis 19:32","passages":["לכה נשקה את אבינו יין ונשכבה עמו ונחיה מאבינו זרע "],"query":"001019032"},{"canonical":"Genesis 19:33","passages":["ותשקין את אביהן יין בלילה הוא ותבא הבכירה ותשכב את אביה ולא ידע בשכבה ובקומה "],"query":"001019033"},{"canonical":"Genesis 19:34","passages":["ו͏יהי ממחרת ותאמר הבכירה אל הצעירה הן שכבתי אמש את אבי נשקנו יין גם הלילה ובאי שכבי עמו ונחיה מאבינו זרע "],"query":"001019034"},{"canonical":"Genesis 19:35","passages":["ותשקין גם בלילה ההוא את אביהן יין ותקם הצעירה ותשכב עמו ולא ידע בשכבה ובקמה "],"query":"001019035"},{"canonical":"Genesis 19:36","passages":["ו͏תהרין שתי בנות לוט מאביהן "],"query":"001019036"},{"canonical":"Genesis 19:37","passages":["ותלד הבכירה בן ותקרא שמו מואב הוא אבי מואב עד היום "],"query":"001019037"},{"canonical":"Genesis 19:38","passages":["והצעירה גם הוא ילדה בן ותקרא שמו בן עמי הוא אבי בני עמון עד היום  ס "],"query":"001019038"}]}