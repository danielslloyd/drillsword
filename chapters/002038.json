{"query":"002038","verses":[{},{"canonical":"Exodus 38:1","passages":["ויעש את מזבח העלה עצי שטים חמש אמות ארכו וחמש אמות רחבו רבוע ושלש אמות קמתו "],"query":"002038001"},{"canonical":"Exodus 38:2","passages":["ויעש קרנתיו על ארבע פנתיו ממנו היו קרנתיו ויצף אתו נחשת "],"query":"002038002"},{"canonical":"Exodus 38:3","passages":["ויעש את כל כלי המזבח את הסירת ואת היעים ואת המזרקת את המזלגת ואת המחתת כל כליו עשה נחשת "],"query":"002038003"},{"canonical":"Exodus 38:4","passages":["ויעש למזבח מכבר מעשה רשת נחשת תחת כרכבו מלמטה עד חציו "],"query":"002038004"},{"canonical":"Exodus 38:5","passages":["ויצק ארבע טבעת בארבע הקצות למכבר הנחשת בתים לבדים "],"query":"002038005"},{"canonical":"Exodus 38:6","passages":["ויעש את הבדים עצי שטים ויצף אתם נחשת "],"query":"002038006"},{"canonical":"Exodus 38:7","passages":["ויבא את הבדים בטבעת על צלעת המזבח לשאת אתו בהם נבוב לחת עשה אתו  ס "],"query":"002038007"},{"canonical":"Exodus 38:8","passages":["ויעש את הכיור נחשת ואת כנו נחשת במראת הצבאת אשר צבאו פתח אהל מועד  ס "],"query":"002038008"},{"canonical":"Exodus 38:9","passages":["ויעש את החצר לפאת נגב תימנה קלעי החצר שש משזר מאה באמה "],"query":"002038009"},{"canonical":"Exodus 38:10","passages":["עמודיהם עשרים ואדניהם עשרים נחשת ווי העמדים וחשקיהם כסף "],"query":"002038010"},{"canonical":"Exodus 38:11","passages":["ולפאת צפון מאה באמה עמודיהם עשרים ואדניהם עשרים נחשת ווי העמודים וחשקיהם כסף "],"query":"002038011"},{"canonical":"Exodus 38:12","passages":["ולפאת ים קלעים חמשים באמה עמודיהם עשרה ואדניהם עשרה ווי העמדים וחשוקיהם כסף "],"query":"002038012"},{"canonical":"Exodus 38:13","passages":["ולפאת קדמה מזרחה חמשים אמה "],"query":"002038013"},{"canonical":"Exodus 38:14","passages":["קלעים חמש עשרה אמה אל הכתף עמודיהם שלשה ואדניהם שלשה "],"query":"002038014"},{"canonical":"Exodus 38:15","passages":["ולכתף השנית מזה ומזה לשער החצר קלעים חמש עשרה אמה עמדיהם שלשה ואדניהם שלשה "],"query":"002038015"},{"canonical":"Exodus 38:16","passages":["כל קלעי החצר סביב שש משזר "],"query":"002038016"},{"canonical":"Exodus 38:17","passages":["והאדנים לעמדים נחשת ווי העמודים וחשוקיהם כסף וצפוי ראשיהם כסף והם מחשקים כסף כל עמדי החצר "],"query":"002038017"},{"canonical":"Exodus 38:18","passages":["ומסך שער החצר מעשה רקם תכלת וארגמן ותולעת שני ושש משזר ועשרים אמה ארך וקומה ברחב חמש אמות לעמת קלעי החצר "],"query":"002038018"},{"canonical":"Exodus 38:19","passages":["ועמדיהם ארבעה ואדניהם ארבעה נחשת וויהם כסף וצפוי ראשיהם וחשקיהם כסף "],"query":"002038019"},{"canonical":"Exodus 38:20","passages":["וכל היתדת למשכן ולחצר סביב נחשת  ס "],"query":"002038020"},{"canonical":"Exodus 38:21","passages":["אלה פקודי המשכן משכן העדת אשר פקד על פי משה עבדת הלוים ביד איתמר בן אהרן הכהן "],"query":"002038021"},{"canonical":"Exodus 38:22","passages":["ובצלאל בן אורי בן חור למטה יהודה עשה את כל אשר צוה יהוה את משה "],"query":"002038022"},{"canonical":"Exodus 38:23","passages":["ואתו אהליאב בן אחיסמך למטה דן חרש וחשב ורקם בתכלת ובארגמן ובתולעת השני ובשש  ס "],"query":"002038023"},{"canonical":"Exodus 38:24","passages":["כל הזהב העשוי למלאכה בכל מלאכת הקדש ויהי זהב התנופה תשע ועשרים ככר ושבע מאות ושלשים שקל בשקל הקדש "],"query":"002038024"},{"canonical":"Exodus 38:25","passages":["וכסף פקודי העדה מאת ככר ואלף ושבע מאות וחמשה ושבעים שקל בשקל הקדש "],"query":"002038025"},{"canonical":"Exodus 38:26","passages":["בקע לגלגלת מחצית השקל בשקל הקדש לכל העבר על הפקדים מבן עשרים שנה ומעלה לשש מאות אלף ושלשת אלפים וחמש מאות וחמשים "],"query":"002038026"},{"canonical":"Exodus 38:27","passages":["ויהי מאת ככר הכסף לצקת את אדני הקדש ואת אדני הפרכת מאת אדנים למאת הככר ככר לאדן "],"query":"002038027"},{"canonical":"Exodus 38:28","passages":["ואת האלף ושבע המאות וחמשה ושבעים עשה ווים לעמודים וצפה ראשיהם וחשק אתם "],"query":"002038028"},{"canonical":"Exodus 38:29","passages":["ונחשת התנופה שבעים ככר ואלפים וארבע מאות שקל "],"query":"002038029"},{"canonical":"Exodus 38:30","passages":["ויעש בה את אדני פתח אהל מועד ואת מזבח הנחשת ואת מכבר הנחשת אשר לו ואת כל כלי המזבח "],"query":"002038030"},{"canonical":"Exodus 38:31","passages":["ואת אדני החצר סביב ואת אדני שער החצר ואת כל יתדת המשכן ואת כל יתדת החצר סביב "],"query":"002038031"}]}