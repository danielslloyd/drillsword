{"query":"019143","verses":[{},{"canonical":"Psalm 143:1","passages":["מזמור לדוד יהוה שמע תפלתי האזינה אל תחנוני באמנתך ענני בצדקתך "],"query":"019143001"},{"canonical":"Psalm 143:2","passages":["ואל תבוא במשפט את עבדך כי לא יצדק לפניך כל חי "],"query":"019143002"},{"canonical":"Psalm 143:3","passages":["כי רדף אויב נפשי דכא לארץ חיתי הושיבני במחשכים כמתי עולם "],"query":"019143003"},{"canonical":"Psalm 143:4","passages":["ותתעטף עלי רוחי בתוכי ישתומם לבי "],"query":"019143004"},{"canonical":"Psalm 143:5","passages":["זכרתי ימים מקדם הגיתי בכל פעלך במעשה ידיך אשוחח "],"query":"019143005"},{"canonical":"Psalm 143:6","passages":["פרשתי ידי אליך נפשי כארץ עיפה לך סלה "],"query":"019143006"},{"canonical":"Psalm 143:7","passages":["מהר ענני יהוה כלתה רוחי אל תסתר פניך ממני ונמשלתי עם ירדי בור "],"query":"019143007"},{"canonical":"Psalm 143:8","passages":["השמיעני בבקר חסדך כי בך בטחתי הודיעני דרך זו אלך כי אליך נשאתי נפשי "],"query":"019143008"},{"canonical":"Psalm 143:9","passages":["הצילני מאיבי יהוה אליך כסתי "],"query":"019143009"},{"canonical":"Psalm 143:10","passages":["למדני לעשות רצונך כי אתה אלוהי רוחך טובה תנחני בארץ מישור "],"query":"019143010"},{"canonical":"Psalm 143:11","passages":["למען שמך יהוה תחיני בצדקתך תוציא מצרה נפשי "],"query":"019143011"},{"canonical":"Psalm 143:12","passages":["ובחסדך תצמית איבי והאבדת כל צררי נפשי כי אני עבדך "],"query":"019143012"}]}