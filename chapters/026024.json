{"query":"026024","verses":[{},{"canonical":"Ezekiel 24:1","passages":["ויהי דבר יהוה אלי בשנה התשיעית בחדש העשירי בעשור לחדש לאמר "],"query":"026024001"},{"canonical":"Ezekiel 24:2","passages":["בן אדם כתב לך את שם היום את עצם היום הזה סמך מלך בבל אל ירושלם בעצם היום הזה "],"query":"026024002"},{"canonical":"Ezekiel 24:3","passages":["ומשל אל בית המרי משל ואמרת אליהם כה אמר אדני יהוה שפת הסיר שפת וגם יצק בו מים "],"query":"026024003"},{"canonical":"Ezekiel 24:4","passages":["אסף נתחיה אליה כל נתח טוב ירך וכתף מבחר עצמים מלא "],"query":"026024004"},{"canonical":"Ezekiel 24:5","passages":["מבחר הצאן לקוח וגם דור העצמים תחתיה רתח רתחיה גם בשלו עצמיה בתוכה  ס "],"query":"026024005"},{"canonical":"Ezekiel 24:6","passages":["לכן כה אמר אדני יהוה אוי עיר הדמים סיר אשר חלאתה בה וחלאתה לא יצאה ממנה לנתחיה לנתחיה הוציאה לא נפל עליה גורל "],"query":"026024006"},{"canonical":"Ezekiel 24:7","passages":["כי דמה בתוכה היה על צחיח סלע שמתהו לא שפכתהו על הארץ לכסות עליו עפר "],"query":"026024007"},{"canonical":"Ezekiel 24:8","passages":["להעלות חמה לנקם נקם נתתי את דמה על צחיח סלע לבלתי הכסות פ"],"query":"026024008"},{"canonical":"Ezekiel 24:9","passages":["לכן כה אמר אדני יהוה אוי עיר הדמים גם אני אגדיל המדורה "],"query":"026024009"},{"canonical":"Ezekiel 24:10","passages":["הרבה העצים הדלק האש התם הבשר והרקח המרקחה והעצמות יחרו "],"query":"026024010"},{"canonical":"Ezekiel 24:11","passages":["והעמידה על גחליה רקה למען תחם וחרה נחשתה ונתכה בתוכה טמאתה תתם חלאתה "],"query":"026024011"},{"canonical":"Ezekiel 24:12","passages":["תאנים הלאת ולא תצא ממנה רבת חלאתה באש חלאתה "],"query":"026024012"},{"canonical":"Ezekiel 24:13","passages":["בטמאתך זמה יען טהרתיך ולא טהרת מטמאתך לא תטהרי עוד עד הניחי את חמתי בך "],"query":"026024013"},{"canonical":"Ezekiel 24:14","passages":["אני יהוה דברתי באה ועשיתי לא אפרע ולא אחוס ולא אנחם כדרכיך וכעלילותיך שפטוך נאם אדני יהוה פ"],"query":"026024014"},{"canonical":"Ezekiel 24:15","passages":["ויהי דבר יהוה אלי לאמר "],"query":"026024015"},{"canonical":"Ezekiel 24:16","passages":["בן אדם הנני לקח ממך את מחמד עיניך במגפה ולא תספד ולא תבכה ולוא תבוא דמעתך "],"query":"026024016"},{"canonical":"Ezekiel 24:17","passages":["האנק דם מתים אבל לא תעשה פארך חבוש עליך ונעליך תשים ברגליך ולא תעטה על שפם ולחם אנשים לא תאכל "],"query":"026024017"},{"canonical":"Ezekiel 24:18","passages":["ואדבר אל העם בבקר ותמת אשתי בערב ואעש בבקר כאשר צויתי "],"query":"026024018"},{"canonical":"Ezekiel 24:19","passages":["ויאמרו אלי העם הלא תגיד לנו מה אלה לנו כי אתה עשה "],"query":"026024019"},{"canonical":"Ezekiel 24:20","passages":["ואמר אליהם דבר יהוה היה אלי לאמר "],"query":"026024020"},{"canonical":"Ezekiel 24:21","passages":["אמר לבית ישראל כה אמר אדני יהוה הנני מחלל את מקדשי גאון עזכם מחמד עיניכם ומחמל נפשכם ובניכם ובנותיכם אשר עזבתם בחרב יפלו "],"query":"026024021"},{"canonical":"Ezekiel 24:22","passages":["ועשיתם כאשר עשיתי על שפם לא תעטו ולחם אנשים לא תאכלו "],"query":"026024022"},{"canonical":"Ezekiel 24:23","passages":["ופארכם על ראשיכם ונעליכם ברגליכם לא תספדו ולא תבכו ונמקתם בעונתיכם ונהמתם איש אל אחיו "],"query":"026024023"},{"canonical":"Ezekiel 24:24","passages":["והיה יחזקאל לכם למופת ככל אשר עשה תעשו בבאה וידעתם כי אני אדני יהוה  ס "],"query":"026024024"},{"canonical":"Ezekiel 24:25","passages":["ואתה בן אדם הלוא ביום קחתי מהם את מעוזם משוש תפארתם את מחמד עיניהם ואת משא נפשם בניהם ובנותיהם "],"query":"026024025"},{"canonical":"Ezekiel 24:26","passages":["ביום ההוא יבוא הפליט אליך להשמעות אזנים "],"query":"026024026"},{"canonical":"Ezekiel 24:27","passages":["ביום ההוא יפתח פיך את הפליט ותדבר ולא תאלם עוד והיית להם למופת וידעו כי אני יהוה  ס "],"query":"026024027"}]}