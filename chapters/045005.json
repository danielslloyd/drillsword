{"query":"045005","verses":[{},{"canonical":"Romans 5:1","passages":["Δικαιωθέντες οὖν ἐκ πίστεως εἰρήνην  ⸀ἔχομεν πρὸς τὸν θεὸν διὰ τοῦ κυρίου ἡμῶν Ἰησοῦ Χριστοῦ,  "],"query":"045005001"},{"canonical":"Romans 5:2","passages":["δι’ οὗ καὶ τὴν προσαγωγὴν ἐσχήκαμεν τῇ πίστει εἰς τὴν χάριν ταύτην ἐν ᾗ ἑστήκαμεν,  καὶ καυχώμεθα ἐπ’ ἐλπίδι τῆς δόξης τοῦ θεοῦ·  "],"query":"045005002"},{"canonical":"Romans 5:3","passages":["οὐ μόνον δέ,  ἀλλὰ καὶ  ⸀καυχώμεθα ἐν ταῖς θλίψεσιν,  εἰδότες ὅτι ἡ θλῖψις ὑπομονὴν κατεργάζεται,  "],"query":"045005003"},{"canonical":"Romans 5:4","passages":["ἡ δὲ ὑπομονὴ δοκιμήν,  ἡ δὲ δοκιμὴ ἐλπίδα.  "],"query":"045005004"},{"canonical":"Romans 5:5","passages":["ἡ δὲ ἐλπὶς οὐ καταισχύνει·  ὅτι ἡ ἀγάπη τοῦ θεοῦ ἐκκέχυται ἐν ταῖς καρδίαις ἡμῶν διὰ πνεύματος ἁγίου τοῦ δοθέντος ἡμῖν.  "],"query":"045005005"},{"canonical":"Romans 5:6","passages":[" ⸂Ἔτι γὰρ⸃  Χριστὸς ὄντων ἡμῶν ἀσθενῶν  ⸀ἔτι κατὰ καιρὸν ὑπὲρ ἀσεβῶν ἀπέθανεν.  "],"query":"045005006"},{"canonical":"Romans 5:7","passages":["μόλις γὰρ ὑπὲρ δικαίου τις ἀποθανεῖται·  ὑπὲρ γὰρ τοῦ ἀγαθοῦ τάχα τις καὶ τολμᾷ ἀποθανεῖν·  "],"query":"045005007"},{"canonical":"Romans 5:8","passages":["συνίστησιν δὲ τὴν ἑαυτοῦ ἀγάπην εἰς ἡμᾶς ὁ θεὸς ὅτι ἔτι ἁμαρτωλῶν ὄντων ἡμῶν Χριστὸς ὑπὲρ ἡμῶν ἀπέθανεν.  "],"query":"045005008"},{"canonical":"Romans 5:9","passages":["πολλῷ οὖν μᾶλλον δικαιωθέντες νῦν ἐν τῷ αἵματι αὐτοῦ σωθησόμεθα δι’ αὐτοῦ ἀπὸ τῆς ὀργῆς.  "],"query":"045005009"},{"canonical":"Romans 5:10","passages":["εἰ γὰρ ἐχθροὶ ὄντες κατηλλάγημεν τῷ θεῷ διὰ τοῦ θανάτου τοῦ υἱοῦ αὐτοῦ,  πολλῷ μᾶλλον καταλλαγέντες σωθησόμεθα ἐν τῇ ζωῇ αὐτοῦ·  "],"query":"045005010"},{"canonical":"Romans 5:11","passages":["οὐ μόνον δέ,  ἀλλὰ καὶ καυχώμενοι ἐν τῷ θεῷ διὰ τοῦ κυρίου ἡμῶν Ἰησοῦ Χριστοῦ,  δι’ οὗ νῦν τὴν καταλλαγὴν ἐλάβομεν.  "],"query":"045005011"},{"canonical":"Romans 5:12","passages":["Διὰ τοῦτο ὥσπερ δι’ ἑνὸς ἀνθρώπου ἡ ἁμαρτία εἰς τὸν κόσμον εἰσῆλθεν καὶ διὰ τῆς ἁμαρτίας ὁ θάνατος,  καὶ οὕτως εἰς πάντας ἀνθρώπους ὁ θάνατος διῆλθεν ἐφ’ ᾧ πάντες ἥμαρτον—  "],"query":"045005012"},{"canonical":"Romans 5:13","passages":["ἄχρι γὰρ νόμου ἁμαρτία ἦν ἐν κόσμῳ,  ἁμαρτία δὲ οὐκ ἐλλογεῖται μὴ ὄντος νόμου,  "],"query":"045005013"},{"canonical":"Romans 5:14","passages":["ἀλλὰ ἐβασίλευσεν ὁ θάνατος ἀπὸ Ἀδὰμ μέχρι Μωϋσέως καὶ ἐπὶ τοὺς μὴ ἁμαρτήσαντας ἐπὶ τῷ ὁμοιώματι τῆς παραβάσεως Ἀδάμ,  ὅς ἐστιν τύπος τοῦ μέλλοντος.  "],"query":"045005014"},{"canonical":"Romans 5:15","passages":["Ἀλλ’ οὐχ ὡς τὸ παράπτωμα,  οὕτως καὶ τὸ χάρισμα·  εἰ γὰρ τῷ τοῦ ἑνὸς παραπτώματι οἱ πολλοὶ ἀπέθανον,  πολλῷ μᾶλλον ἡ χάρις τοῦ θεοῦ καὶ ἡ δωρεὰ ἐν χάριτι τῇ τοῦ ἑνὸς ἀνθρώπου Ἰησοῦ Χριστοῦ εἰς τοὺς πολλοὺς ἐπερίσσευσεν.  "],"query":"045005015"},{"canonical":"Romans 5:16","passages":["καὶ οὐχ ὡς δι’ ἑνὸς ἁμαρτήσαντος τὸ δώρημα·  τὸ μὲν γὰρ κρίμα ἐξ ἑνὸς εἰς κατάκριμα,  τὸ δὲ χάρισμα ἐκ πολλῶν παραπτωμάτων εἰς δικαίωμα.  "],"query":"045005016"},{"canonical":"Romans 5:17","passages":["εἰ γὰρ τῷ τοῦ ἑνὸς παραπτώματι ὁ θάνατος ἐβασίλευσεν διὰ τοῦ ἑνός,  πολλῷ μᾶλλον οἱ τὴν περισσείαν τῆς χάριτος καὶ τῆς δωρεᾶς τῆς δικαιοσύνης λαμβάνοντες ἐν ζωῇ βασιλεύσουσιν διὰ τοῦ ἑνὸς Ἰησοῦ Χριστοῦ.  "],"query":"045005017"},{"canonical":"Romans 5:18","passages":["Ἄρα οὖν ὡς δι’ ἑνὸς παραπτώματος εἰς πάντας ἀνθρώπους εἰς κατάκριμα,  οὕτως καὶ δι’ ἑνὸς δικαιώματος εἰς πάντας ἀνθρώπους εἰς δικαίωσιν ζωῆς·  "],"query":"045005018"},{"canonical":"Romans 5:19","passages":["ὥσπερ γὰρ διὰ τῆς παρακοῆς τοῦ ἑνὸς ἀνθρώπου ἁμαρτωλοὶ κατεστάθησαν οἱ πολλοί,  οὕτως καὶ διὰ τῆς ὑπακοῆς τοῦ ἑνὸς δίκαιοι κατασταθήσονται οἱ πολλοί.  "],"query":"045005019"},{"canonical":"Romans 5:20","passages":["νόμος δὲ παρεισῆλθεν ἵνα πλεονάσῃ τὸ παράπτωμα·  οὗ δὲ ἐπλεόνασεν ἡ ἁμαρτία,  ὑπερεπερίσσευσεν ἡ χάρις,  "],"query":"045005020"},{"canonical":"Romans 5:21","passages":["ἵνα ὥσπερ ἐβασίλευσεν ἡ ἁμαρτία ἐν τῷ θανάτῳ,  οὕτως καὶ ἡ χάρις βασιλεύσῃ διὰ δικαιοσύνης εἰς ζωὴν αἰώνιον διὰ Ἰησοῦ Χριστοῦ τοῦ κυρίου ἡμῶν.  "],"query":"045005021"}]}