{"query":"002018","verses":[{},{"canonical":"Exodus 18:1","passages":["וישמע יתרו כהן מדין חתן משה את כל אשר עשה אלהים למשה ולישראל עמו כי הוציא יהוה את ישראל ממצרים "],"query":"002018001"},{"canonical":"Exodus 18:2","passages":["ויקח יתרו חתן משה את צפרה אשת משה אחר שלוחיה "],"query":"002018002"},{"canonical":"Exodus 18:3","passages":["ואת שני בניה אשר שם האחד גרשם כי אמר גר הייתי בארץ נכריה "],"query":"002018003"},{"canonical":"Exodus 18:4","passages":["ושם האחד אליעזר כי אלהי אבי בעזרי ויצלני מחרב פרעה "],"query":"002018004"},{"canonical":"Exodus 18:5","passages":["ויבא יתרו חתן משה ובניו ואשתו אל משה אל המדבר אשר הוא חנה שם הר האלהים "],"query":"002018005"},{"canonical":"Exodus 18:6","passages":["ויאמר אל משה אני חתנך יתרו בא אליך ואשתך ושני בניה עמה "],"query":"002018006"},{"canonical":"Exodus 18:7","passages":["ויצא משה לקראת חתנו וישתחו וישק לו וישאלו איש לרעהו לשלום ויבאו האהלה "],"query":"002018007"},{"canonical":"Exodus 18:8","passages":["ויספר משה לחתנו את כל אשר עשה יהוה לפרעה ולמצרים על אודת ישראל את כל התלאה אשר מצאתם בדרך ויצלם יהוה "],"query":"002018008"},{"canonical":"Exodus 18:9","passages":["ויחד יתרו על כל הטובה אשר עשה יהוה לישראל אשר הצילו מיד מצרים "],"query":"002018009"},{"canonical":"Exodus 18:10","passages":["ויאמר יתרו ברוך יהוה אשר הציל אתכם מיד מצרים ומיד פרעה אשר הציל את העם מתחת יד מצרים "],"query":"002018010"},{"canonical":"Exodus 18:11","passages":["עתה ידעתי כי גדול יהוה מכל האלהים כי בדבר אשר זדו עליהם "],"query":"002018011"},{"canonical":"Exodus 18:12","passages":["ויקח יתרו חתן משה עלה וזבחים לאלהים ויבא אהרן וכל זקני ישראל לאכל לחם עם חתן משה לפני האלהים "],"query":"002018012"},{"canonical":"Exodus 18:13","passages":["ויהי ממחרת וישב משה לשפט את העם ויעמד העם על משה מן הבקר עד הערב "],"query":"002018013"},{"canonical":"Exodus 18:14","passages":["וירא חתן משה את כל אשר הוא עשה לעם ויאמר מה הדבר הזה אשר אתה עשה לעם מדוע אתה יושב לבדך וכל העם נצב עליך מן בקר עד ערב "],"query":"002018014"},{"canonical":"Exodus 18:15","passages":["ויאמר משה לחתנו כי יבא אלי העם לדרש אלהים "],"query":"002018015"},{"canonical":"Exodus 18:16","passages":["כי יהיה להם דבר בא אלי ושפטתי בין איש ובין רעהו והודעתי את חקי האלהים ואת תורתיו "],"query":"002018016"},{"canonical":"Exodus 18:17","passages":["ויאמר חתן משה אליו לא טוב הדבר אשר אתה עשה "],"query":"002018017"},{"canonical":"Exodus 18:18","passages":["נבל תבל גם אתה גם העם הזה אשר עמך כי כבד ממך הדבר לא תוכל עשהו לבדך "],"query":"002018018"},{"canonical":"Exodus 18:19","passages":["עתה שמע בקלי איעצך ויהי אלהים עמך היה אתה לעם מול האלהים והבאת אתה את הדברים אל האלהים "],"query":"002018019"},{"canonical":"Exodus 18:20","passages":["והזהרתה אתהם את החקים ואת התורת והודעת להם את הדרך ילכו בה ואת המעשה אשר יעשון "],"query":"002018020"},{"canonical":"Exodus 18:21","passages":["ואתה תחזה מכל העם אנשי חיל יראי אלהים אנשי אמת שנאי בצע ושמת עלהם שרי אלפים שרי מאות שרי חמשים ושרי עשרת "],"query":"002018021"},{"canonical":"Exodus 18:22","passages":["ושפטו את העם בכל עת והיה כל הדבר הגדל יביאו אליך וכל הדבר הקטן ישפטו הם והקל מעליך ונשאו אתך "],"query":"002018022"},{"canonical":"Exodus 18:23","passages":["אם את הדבר הזה תעשה וצוך אלהים ויכלת עמד וגם כל העם הזה על מקמו יבא בשלום "],"query":"002018023"},{"canonical":"Exodus 18:24","passages":["וישמע משה לקול חתנו ויעש כל אשר אמר "],"query":"002018024"},{"canonical":"Exodus 18:25","passages":["ויבחר משה אנשי חיל מכל ישראל ויתן אתם ראשים על העם שרי אלפים שרי מאות שרי חמשים ושרי עשרת "],"query":"002018025"},{"canonical":"Exodus 18:26","passages":["ושפטו את העם בכל עת את הדבר הקשה יביאון אל משה וכל הדבר הקטן ישפוטו הם "],"query":"002018026"},{"canonical":"Exodus 18:27","passages":["וישלח משה את חתנו וילך לו אל ארצו פ"],"query":"002018027"}]}