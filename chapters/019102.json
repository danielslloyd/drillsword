{"query":"019102","verses":[{},{"canonical":"Psalm 102:1","passages":["תפלה לעני כי יעטף ולפני יהוה ישפך שיחו "],"query":"019102001"},{"canonical":"Psalm 102:2","passages":["יהוה שמעה תפלתי ושועתי אליך תבוא "],"query":"019102002"},{"canonical":"Psalm 102:3","passages":["אל תסתר פניך ממני ביום צר לי הטה אלי אזנך ביום אקרא מהר ענני "],"query":"019102003"},{"canonical":"Psalm 102:4","passages":["כי כלו בעשן ימי ועצמותי כמו קד נחרו "],"query":"019102004"},{"canonical":"Psalm 102:5","passages":["הוכה כעשב ויבש לבי כי שכחתי מאכל לחמי "],"query":"019102005"},{"canonical":"Psalm 102:6","passages":["מקול אנחתי דבקה עצמי לבשרי "],"query":"019102006"},{"canonical":"Psalm 102:7","passages":["דמיתי לקאת מדבר הייתי ככוס חרבות "],"query":"019102007"},{"canonical":"Psalm 102:8","passages":["שקדתי ואהיה כצפור בודד על גג "],"query":"019102008"},{"canonical":"Psalm 102:9","passages":["כל היום חרפוני אויבי מהוללי בי נשבעו "],"query":"019102009"},{"canonical":"Psalm 102:10","passages":["כי אפר כלחם אכלתי ושקוי בבכי מסכתי "],"query":"019102010"},{"canonical":"Psalm 102:11","passages":["מפני זעמך וקצפך כי נשאתני ותשליכני "],"query":"019102011"},{"canonical":"Psalm 102:12","passages":["ימי כצל נטוי ואני כעשב איבש "],"query":"019102012"},{"canonical":"Psalm 102:13","passages":["ואתה יהוה לעולם תשב וזכרך לדר ודר "],"query":"019102013"},{"canonical":"Psalm 102:14","passages":["אתה תקום תרחם ציון כי עת לחננה כי בא מועד "],"query":"019102014"},{"canonical":"Psalm 102:15","passages":["כי רצו עבדיך את אבניה ואת עפרה יחננו "],"query":"019102015"},{"canonical":"Psalm 102:16","passages":["וייראו גוים את שם יהוה וכל מלכי הארץ את כבודך "],"query":"019102016"},{"canonical":"Psalm 102:17","passages":["כי בנה יהוה ציון נראה בכבודו "],"query":"019102017"},{"canonical":"Psalm 102:18","passages":["פנה אל תפלת הערער ולא בזה את תפלתם "],"query":"019102018"},{"canonical":"Psalm 102:19","passages":["תכתב זאת לדור אחרון ועם נברא יהלל יה "],"query":"019102019"},{"canonical":"Psalm 102:20","passages":["כי השקיף ממרום קדשו יהוה משמים אל ארץ הביט "],"query":"019102020"},{"canonical":"Psalm 102:21","passages":["לשמע אנקת אסיר לפתח בני תמותה "],"query":"019102021"},{"canonical":"Psalm 102:22","passages":["לספר בציון שם יהוה ותהלתו בירושל͏ם "],"query":"019102022"},{"canonical":"Psalm 102:23","passages":["בהקבץ עמים יחדו וממלכות לעבד את יהוה "],"query":"019102023"},{"canonical":"Psalm 102:24","passages":["ענה בדרך כחי קצר ימי "],"query":"019102024"},{"canonical":"Psalm 102:25","passages":["אמר אלי אל תעלני בחצי ימי בדור דורים שנותיך "],"query":"019102025"},{"canonical":"Psalm 102:26","passages":["לפנים הארץ יסדת ומעשה ידיך שמים "],"query":"019102026"},{"canonical":"Psalm 102:27","passages":["המה יאבדו ואתה תעמד וכלם כבגד יבלו כלבוש תחליפם ויחלפו "],"query":"019102027"},{"canonical":"Psalm 102:28","passages":["ואתה הוא ושנותיך לא יתמו "],"query":"019102028"},{"canonical":"Psalm 102:29","passages":["בני עבדיך ישכונו וזרעם לפניך יכון "],"query":"019102029"}]}