{"query":"044019","verses":[{},{"canonical":"Acts 19:1","passages":["Ἐγένετο δὲ ἐν τῷ τὸν Ἀπολλῶ εἶναι ἐν Κορίνθῳ Παῦλον διελθόντα τὰ ἀνωτερικὰ μέρη  ⸀ἐλθεῖν εἰς Ἔφεσον καὶ  ⸀εὑρεῖν τινας μαθητάς,  "],"query":"044019001"},{"canonical":"Acts 19:2","passages":["εἶπέν  ⸀τε πρὸς αὐτούς·  Εἰ πνεῦμα ἅγιον ἐλάβετε πιστεύσαντες;  οἱ  ⸀δὲ πρὸς αὐτόν·  Ἀλλ’ οὐδ’ εἰ πνεῦμα ἅγιον ἔστιν ἠκούσαμεν.  "],"query":"044019002"},{"canonical":"Acts 19:3","passages":["εἶπέν  ⸀τε·  Εἰς τί οὖν ἐβαπτίσθητε;  οἱ δὲ εἶπαν·  Εἰς τὸ Ἰωάννου βάπτισμα.  "],"query":"044019003"},{"canonical":"Acts 19:4","passages":["εἶπεν δὲ Παῦλος·   ⸀Ἰωάννης ἐβάπτισεν βάπτισμα μετανοίας,  τῷ λαῷ λέγων εἰς τὸν ἐρχόμενον μετ’ αὐτὸν ἵνα πιστεύσωσιν,  τοῦτ’ ἔστιν εἰς  ⸀τὸν Ἰησοῦν.  "],"query":"044019004"},{"canonical":"Acts 19:5","passages":["ἀκούσαντες δὲ ἐβαπτίσθησαν εἰς τὸ ὄνομα τοῦ κυρίου Ἰησοῦ·  "],"query":"044019005"},{"canonical":"Acts 19:6","passages":["καὶ ἐπιθέντος αὐτοῖς τοῦ  ⸀Παύλου χεῖρας ἦλθε τὸ πνεῦμα τὸ ἅγιον ἐπ’ αὐτούς,  ἐλάλουν τε γλώσσαις καὶ ἐπροφήτευον.  "],"query":"044019006"},{"canonical":"Acts 19:7","passages":["ἦσαν δὲ οἱ πάντες ἄνδρες ὡσεὶ  ⸀δώδεκα.  "],"query":"044019007"},{"canonical":"Acts 19:8","passages":["Εἰσελθὼν δὲ εἰς τὴν συναγωγὴν ἐπαρρησιάζετο ἐπὶ μῆνας τρεῖς διαλεγόμενος καὶ  ⸀πείθων περὶ τῆς βασιλείας τοῦ θεοῦ.  "],"query":"044019008"},{"canonical":"Acts 19:9","passages":["ὡς δέ τινες ἐσκληρύνοντο καὶ ἠπείθουν κακολογοῦντες τὴν ὁδὸν ἐνώπιον τοῦ πλήθους,  ἀποστὰς ἀπ’ αὐτῶν ἀφώρισεν τοὺς μαθητάς,  καθ’ ἡμέραν διαλεγόμενος ἐν τῇ σχολῇ  ⸀Τυράννου.  "],"query":"044019009"},{"canonical":"Acts 19:10","passages":["τοῦτο δὲ ἐγένετο ἐπὶ ἔτη δύο,  ὥστε πάντας τοὺς κατοικοῦντας τὴν Ἀσίαν ἀκοῦσαι τὸν λόγον τοῦ  ⸀κυρίου,  Ἰουδαίους τε καὶ Ἕλληνας.  "],"query":"044019010"},{"canonical":"Acts 19:11","passages":["Δυνάμεις τε οὐ τὰς τυχούσας  ⸂ὁ θεὸς ἐποίει⸃  διὰ τῶν χειρῶν Παύλου,  "],"query":"044019011"},{"canonical":"Acts 19:12","passages":["ὥστε καὶ ἐπὶ τοὺς ἀσθενοῦντας  ⸀ἀποφέρεσθαι ἀπὸ τοῦ χρωτὸς αὐτοῦ σουδάρια ἢ σιμικίνθια καὶ ἀπαλλάσσεσθαι ἀπ’ αὐτῶν τὰς νόσους,  τά τε πνεύματα τὰ πονηρὰ  ⸀ἐκπορεύεσθαι.  "],"query":"044019012"},{"canonical":"Acts 19:13","passages":["ἐπεχείρησαν δέ τινες  ⸀καὶ τῶν περιερχομένων Ἰουδαίων ἐξορκιστῶν ὀνομάζειν ἐπὶ τοὺς ἔχοντας τὰ πνεύματα τὰ πονηρὰ τὸ ὄνομα τοῦ κυρίου Ἰησοῦ λέγοντες·   ⸀Ὁρκίζω ὑμᾶς τὸν Ἰησοῦν  ⸀ὃν Παῦλος κηρύσσει.  "],"query":"044019013"},{"canonical":"Acts 19:14","passages":["ἦσαν δέ  ⸀τινος Σκευᾶ Ἰουδαίου ἀρχιερέως ἑπτὰ  ⸀υἱοὶ τοῦτο ποιοῦντες.  "],"query":"044019014"},{"canonical":"Acts 19:15","passages":["ἀποκριθὲν δὲ τὸ πνεῦμα τὸ πονηρὸν εἶπεν  ⸀αὐτοῖς·   ⸀Τὸν Ἰησοῦν γινώσκω καὶ τὸν Παῦλον ἐπίσταμαι,  ὑμεῖς δὲ τίνες ἐστέ;  "],"query":"044019015"},{"canonical":"Acts 19:16","passages":["καὶ  ⸀ἐφαλόμενος  ⸂ὁ ἄνθρωπος ἐπ’ αὐτοὺς⸃  ἐν ᾧ ἦν τὸ πνεῦμα τὸ πονηρὸν  ⸂κατακυριεύσας ἀμφοτέρων⸃  ἴσχυσεν κατ’ αὐτῶν,  ὥστε γυμνοὺς καὶ τετραυματισμένους ἐκφυγεῖν ἐκ τοῦ οἴκου ἐκείνου.  "],"query":"044019016"},{"canonical":"Acts 19:17","passages":["τοῦτο δὲ ἐγένετο γνωστὸν πᾶσιν Ἰουδαίοις τε καὶ Ἕλλησιν τοῖς κατοικοῦσιν τὴν Ἔφεσον,  καὶ  ⸀ἐπέπεσεν φόβος ἐπὶ πάντας αὐτούς,  καὶ ἐμεγαλύνετο τὸ ὄνομα τοῦ κυρίου Ἰησοῦ.  "],"query":"044019017"},{"canonical":"Acts 19:18","passages":["πολλοί τε τῶν πεπιστευκότων ἤρχοντο ἐξομολογούμενοι καὶ ἀναγγέλλοντες τὰς πράξεις αὐτῶν.  "],"query":"044019018"},{"canonical":"Acts 19:19","passages":["ἱκανοὶ δὲ τῶν τὰ περίεργα πραξάντων συνενέγκαντες τὰς βίβλους κατέκαιον ἐνώπιον πάντων·  καὶ συνεψήφισαν τὰς τιμὰς αὐτῶν καὶ εὗρον ἀργυρίου μυριάδας πέντε.  "],"query":"044019019"},{"canonical":"Acts 19:20","passages":["οὕτως κατὰ κράτος  ⸂τοῦ κυρίου ὁ λόγος⸃  ηὔξανεν καὶ ἴσχυεν.  "],"query":"044019020"},{"canonical":"Acts 19:21","passages":["Ὡς δὲ ἐπληρώθη ταῦτα,  ἔθετο ὁ Παῦλος ἐν τῷ πνεύματι διελθὼν τὴν Μακεδονίαν καὶ Ἀχαΐαν πορεύεσθαι εἰς  ⸀Ἱεροσόλυμα,  εἰπὼν ὅτι Μετὰ τὸ γενέσθαι με ἐκεῖ δεῖ με καὶ Ῥώμην ἰδεῖν.  "],"query":"044019021"},{"canonical":"Acts 19:22","passages":["ἀποστείλας δὲ εἰς τὴν Μακεδονίαν δύο τῶν διακονούντων αὐτῷ,  Τιμόθεον καὶ Ἔραστον,  αὐτὸς ἐπέσχεν χρόνον εἰς τὴν Ἀσίαν.  "],"query":"044019022"},{"canonical":"Acts 19:23","passages":["Ἐγένετο δὲ κατὰ τὸν καιρὸν ἐκεῖνον τάραχος οὐκ ὀλίγος περὶ τῆς ὁδοῦ.  "],"query":"044019023"},{"canonical":"Acts 19:24","passages":["Δημήτριος γάρ τις ὀνόματι,  ἀργυροκόπος,  ποιῶν ναοὺς ἀργυροῦς Ἀρτέμιδος παρείχετο τοῖς τεχνίταις  ⸂οὐκ ὀλίγην ἐργασίαν⸃,  "],"query":"044019024"},{"canonical":"Acts 19:25","passages":["οὓς συναθροίσας καὶ τοὺς περὶ τὰ τοιαῦτα ἐργάτας εἶπεν·  Ἄνδρες,  ἐπίστασθε ὅτι ἐκ ταύτης τῆς ἐργασίας ἡ εὐπορία  ⸀ἡμῖν ἐστιν,  "],"query":"044019025"},{"canonical":"Acts 19:26","passages":["καὶ θεωρεῖτε καὶ ἀκούετε ὅτι οὐ μόνον Ἐφέσου ἀλλὰ σχεδὸν πάσης τῆς Ἀσίας ὁ Παῦλος οὗτος πείσας μετέστησεν ἱκανὸν ὄχλον,  λέγων ὅτι οὐκ εἰσὶν θεοὶ οἱ διὰ χειρῶν γινόμενοι.  "],"query":"044019026"},{"canonical":"Acts 19:27","passages":["οὐ μόνον δὲ τοῦτο κινδυνεύει ἡμῖν τὸ μέρος εἰς ἀπελεγμὸν ἐλθεῖν,  ἀλλὰ καὶ τὸ τῆς μεγάλης θεᾶς  ⸂Ἀρτέμιδος ἱερὸν⸃  εἰς οὐθὲν λογισθῆναι,  μέλλειν  ⸀τε καὶ καθαιρεῖσθαι  ⸂τῆς μεγαλειότητος⸃  αὐτῆς,  ἣν ὅλη ἡ Ἀσία καὶ ἡ οἰκουμένη σέβεται.  "],"query":"044019027"},{"canonical":"Acts 19:28","passages":["Ἀκούσαντες δὲ καὶ γενόμενοι πλήρεις θυμοῦ ἔκραζον λέγοντες·  Μεγάλη ἡ Ἄρτεμις Ἐφεσίων.  "],"query":"044019028"},{"canonical":"Acts 19:29","passages":["καὶ ἐπλήσθη ἡ  ⸀πόλις τῆς συγχύσεως,  ὥρμησάν τε ὁμοθυμαδὸν εἰς τὸ θέατρον συναρπάσαντες Γάϊον καὶ Ἀρίσταρχον Μακεδόνας,  συνεκδήμους Παύλου.  "],"query":"044019029"},{"canonical":"Acts 19:30","passages":[" ⸂Παύλου δὲ⸃  βουλομένου εἰσελθεῖν εἰς τὸν δῆμον οὐκ εἴων αὐτὸν οἱ μαθηταί·  "],"query":"044019030"},{"canonical":"Acts 19:31","passages":["τινὲς δὲ καὶ τῶν Ἀσιαρχῶν,  ὄντες αὐτῷ φίλοι,  πέμψαντες πρὸς αὐτὸν παρεκάλουν μὴ δοῦναι ἑαυτὸν εἰς τὸ θέατρον.  "],"query":"044019031"},{"canonical":"Acts 19:32","passages":["ἄλλοι μὲν οὖν ἄλλο τι ἔκραζον,  ἦν γὰρ ἡ ἐκκλησία συγκεχυμένη,  καὶ οἱ πλείους οὐκ ᾔδεισαν τίνος ἕνεκα συνεληλύθεισαν.  "],"query":"044019032"},{"canonical":"Acts 19:33","passages":["ἐκ δὲ τοῦ ὄχλου  ⸀συνεβίβασαν Ἀλέξανδρον προβαλόντων αὐτὸν τῶν Ἰουδαίων,  ὁ δὲ Ἀλέξανδρος κατασείσας τὴν χεῖρα ἤθελεν ἀπολογεῖσθαι τῷ δήμῳ.  "],"query":"044019033"},{"canonical":"Acts 19:34","passages":["ἐπιγνόντες δὲ ὅτι Ἰουδαῖός ἐστιν φωνὴ ἐγένετο μία ἐκ πάντων  ⸀ὡς ἐπὶ ὥρας δύο κραζόντων·  Μεγάλη ἡ Ἄρτεμις Ἐφεσίων.  "],"query":"044019034"},{"canonical":"Acts 19:35","passages":["καταστείλας δὲ  ⸂ὁ γραμματεὺς τὸν ὄχλον⸃  φησίν·  Ἄνδρες Ἐφέσιοι,  τίς γάρ ἐστιν  ⸀ἀνθρώπων ὃς οὐ γινώσκει τὴν Ἐφεσίων πόλιν νεωκόρον οὖσαν τῆς  ⸀μεγάλης Ἀρτέμιδος καὶ τοῦ διοπετοῦς;  "],"query":"044019035"},{"canonical":"Acts 19:36","passages":["ἀναντιρρήτων οὖν ὄντων τούτων δέον ἐστὶν ὑμᾶς κατεσταλμένους ὑπάρχειν καὶ μηδὲν προπετὲς πράσσειν.  "],"query":"044019036"},{"canonical":"Acts 19:37","passages":["ἠγάγετε γὰρ τοὺς ἄνδρας τούτους οὔτε ἱεροσύλους οὔτε βλασφημοῦντας τὴν θεὸν  ⸀ἡμῶν.  "],"query":"044019037"},{"canonical":"Acts 19:38","passages":["εἰ μὲν οὖν Δημήτριος καὶ οἱ σὺν αὐτῷ τεχνῖται ἔχουσιν πρός τινα λόγον,  ἀγοραῖοι ἄγονται καὶ ἀνθύπατοί εἰσιν,  ἐγκαλείτωσαν ἀλλήλοις.  "],"query":"044019038"},{"canonical":"Acts 19:39","passages":["εἰ δέ τι  ⸀περαιτέρω ἐπιζητεῖτε,  ἐν τῇ ἐννόμῳ ἐκκλησίᾳ ἐπιλυθήσεται.  "],"query":"044019039"},{"canonical":"Acts 19:40","passages":["καὶ γὰρ κινδυνεύομεν ἐγκαλεῖσθαι στάσεως περὶ τῆς σήμερον μηδενὸς αἰτίου ὑπάρχοντος περὶ οὗ οὐ δυνησόμεθα  ⸀ἀποδοῦναι λόγον  ⸀περὶ τῆς συστροφῆς ταύτης.  καὶ ταῦτα εἰπὼν ἀπέλυσεν τὴν ἐκκλησίαν.  "],"query":"044019040"}]}