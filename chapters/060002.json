{"query":"060002","verses":[{},{"canonical":"1 Peter 2:1","passages":["Ἀποθέμενοι οὖν πᾶσαν κακίαν καὶ πάντα δόλον καὶ  ⸀ὑποκρίσεις καὶ φθόνους καὶ πάσας καταλαλιάς,  "],"query":"060002001"},{"canonical":"1 Peter 2:2","passages":["ὡς ἀρτιγέννητα βρέφη τὸ λογικὸν ἄδολον γάλα ἐπιποθήσατε,  ἵνα ἐν αὐτῷ αὐξηθῆτε  ⸂εἰς σωτηρίαν⸃,  "],"query":"060002002"},{"canonical":"1 Peter 2:3","passages":[" ⸀εἰ ἐγεύσασθε ὅτι χρηστὸς ὁ κύριος.  "],"query":"060002003"},{"canonical":"1 Peter 2:4","passages":["Πρὸς ὃν προσερχόμενοι,  λίθον ζῶντα,  ὑπὸ ἀνθρώπων μὲν ἀποδεδοκιμασμένον παρὰ δὲ θεῷ ἐκλεκτὸν ἔντιμον "],"query":"060002004"},{"canonical":"1 Peter 2:5","passages":["καὶ αὐτοὶ ὡς λίθοι ζῶντες οἰκοδομεῖσθε οἶκος πνευματικὸς  ⸀εἰς ἱεράτευμα ἅγιον,  ἀνενέγκαι πνευματικὰς θυσίας  ⸀εὐπροσδέκτους θεῷ διὰ Ἰησοῦ Χριστοῦ·  "],"query":"060002005"},{"canonical":"1 Peter 2:6","passages":["διότι περιέχει  ⸀ἐν γραφῇ·  Ἰδοὺ τίθημι ἐν Σιὼν λίθον  ⸂ἀκρογωνιαῖον ἐκλεκτὸν⸃  ἔντιμον,  καὶ ὁ πιστεύων ἐπ’ αὐτῷ οὐ μὴ καταισχυνθῇ.  "],"query":"060002006"},{"canonical":"1 Peter 2:7","passages":["ὑμῖν οὖν ἡ τιμὴ τοῖς πιστεύουσιν·   ⸀ἀπιστοῦσιν δὲ  ⸀λίθος ὃν ἀπεδοκίμασαν οἱ οἰκοδομοῦντες οὗτος ἐγενήθη εἰς κεφαλὴν γωνίας "],"query":"060002007"},{"canonical":"1 Peter 2:8","passages":["καὶ λίθος προσκόμματος καὶ πέτρα σκανδάλου·  οἳ προσκόπτουσιν τῷ λόγῳ ἀπειθοῦντες·  εἰς ὃ καὶ ἐτέθησαν.  "],"query":"060002008"},{"canonical":"1 Peter 2:9","passages":["Ὑμεῖς δὲ γένος ἐκλεκτόν,  βασίλειον ἱεράτευμα,  ἔθνος ἅγιον,  λαὸς εἰς περιποίησιν,  ὅπως τὰς ἀρετὰς ἐξαγγείλητε τοῦ ἐκ σκότους ὑμᾶς καλέσαντος εἰς τὸ θαυμαστὸν αὐτοῦ φῶς·  "],"query":"060002009"},{"canonical":"1 Peter 2:10","passages":["οἵ ποτε οὐ λαὸς νῦν δὲ λαὸς θεοῦ,  οἱ οὐκ ἠλεημένοι νῦν δὲ ἐλεηθέντες.  "],"query":"060002010"},{"canonical":"1 Peter 2:11","passages":["Ἀγαπητοί,  παρακαλῶ ὡς παροίκους καὶ παρεπιδήμους ἀπέχεσθαι τῶν σαρκικῶν ἐπιθυμιῶν,  αἵτινες στρατεύονται κατὰ τῆς ψυχῆς·  "],"query":"060002011"},{"canonical":"1 Peter 2:12","passages":["τὴν ἀναστροφὴν ὑμῶν  ⸂ἐν τοῖς ἔθνεσιν ἔχοντες καλήν⸃,  ἵνα,  ἐν ᾧ καταλαλοῦσιν ὑμῶν ὡς κακοποιῶν,  ἐκ τῶν καλῶν ἔργων  ⸀ἐποπτεύοντες δοξάσωσι τὸν θεὸν ἐν ἡμέρᾳ ἐπισκοπῆς.  "],"query":"060002012"},{"canonical":"1 Peter 2:13","passages":[" ⸀Ὑποτάγητε πάσῃ ἀνθρωπίνῃ κτίσει διὰ τὸν κύριον·  εἴτε βασιλεῖ ὡς ὑπερέχοντι,  "],"query":"060002013"},{"canonical":"1 Peter 2:14","passages":["εἴτε ἡγεμόσιν ὡς δι’ αὐτοῦ πεμπομένοις εἰς ἐκδίκησιν κακοποιῶν ἔπαινον δὲ ἀγαθοποιῶν "],"query":"060002014"},{"canonical":"1 Peter 2:15","passages":[" (ὅτι οὕτως ἐστὶν τὸ θέλημα τοῦ θεοῦ,  ἀγαθοποιοῦντας φιμοῦν τὴν τῶν ἀφρόνων ἀνθρώπων ἀγνωσίαν)·  "],"query":"060002015"},{"canonical":"1 Peter 2:16","passages":["ὡς ἐλεύθεροι,  καὶ μὴ ὡς ἐπικάλυμμα ἔχοντες τῆς κακίας τὴν ἐλευθερίαν,  ἀλλ’ ὡς  ⸂θεοῦ δοῦλοι⸃.  "],"query":"060002016"},{"canonical":"1 Peter 2:17","passages":["πάντας τιμήσατε,  τὴν ἀδελφότητα  ⸀ἀγαπᾶτε,  τὸν θεὸν φοβεῖσθε,  τὸν βασιλέα τιμᾶτε.  "],"query":"060002017"},{"canonical":"1 Peter 2:18","passages":["Οἱ οἰκέται ὑποτασσόμενοι ἐν παντὶ φόβῳ τοῖς δεσπόταις,  οὐ μόνον τοῖς ἀγαθοῖς καὶ ἐπιεικέσιν ἀλλὰ καὶ τοῖς σκολιοῖς.  "],"query":"060002018"},{"canonical":"1 Peter 2:19","passages":["τοῦτο γὰρ χάρις εἰ διὰ συνείδησιν θεοῦ ὑποφέρει τις λύπας πάσχων ἀδίκως·  "],"query":"060002019"},{"canonical":"1 Peter 2:20","passages":["ποῖον γὰρ κλέος εἰ ἁμαρτάνοντες καὶ κολαφιζόμενοι ὑπομενεῖτε;  ἀλλ’ εἰ ἀγαθοποιοῦντες καὶ πάσχοντες ὑπομενεῖτε,  τοῦτο χάρις παρὰ θεῷ.  "],"query":"060002020"},{"canonical":"1 Peter 2:21","passages":["εἰς τοῦτο γὰρ ἐκλήθητε,  ὅτι καὶ Χριστὸς ἔπαθεν ὑπὲρ  ⸀ὑμῶν,  ὑμῖν ὑπολιμπάνων ὑπογραμμὸν ἵνα ἐπακολουθήσητε τοῖς ἴχνεσιν αὐτοῦ·  "],"query":"060002021"},{"canonical":"1 Peter 2:22","passages":["ὃς ἁμαρτίαν οὐκ ἐποίησεν οὐδὲ εὑρέθη δόλος ἐν τῷ στόματι αὐτοῦ·  "],"query":"060002022"},{"canonical":"1 Peter 2:23","passages":["ὃς λοιδορούμενος οὐκ ἀντελοιδόρει,  πάσχων οὐκ ἠπείλει,  παρεδίδου δὲ τῷ κρίνοντι δικαίως·  "],"query":"060002023"},{"canonical":"1 Peter 2:24","passages":["ὃς τὰς ἁμαρτίας ἡμῶν αὐτὸς ἀνήνεγκεν ἐν τῷ σώματι αὐτοῦ ἐπὶ τὸ ξύλον,  ἵνα ταῖς ἁμαρτίαις ἀπογενόμενοι τῇ δικαιοσύνῃ ζήσωμεν·  οὗ τῷ  ⸀μώλωπι ἰάθητε.  "],"query":"060002024"},{"canonical":"1 Peter 2:25","passages":["ἦτε γὰρ ὡς πρόβατα  ⸀πλανώμενοι,  ἀλλὰ ἐπεστράφητε νῦν ἐπὶ τὸν ποιμένα καὶ ἐπίσκοπον τῶν ψυχῶν ὑμῶν.  "],"query":"060002025"}]}