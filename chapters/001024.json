{"query":"001024","verses":[{},{"canonical":"Genesis 24:1","passages":["ואברהם זקן בא בימים ו͏יהוה ברך את אברהם בכל "],"query":"001024001"},{"canonical":"Genesis 24:2","passages":["ויאמר אברהם אל עבדו זקן ביתו המשל בכל אשר לו שים נא ידך תחת ירכי "],"query":"001024002"},{"canonical":"Genesis 24:3","passages":["ואשביעך ב͏יהוה אלהי השמים ו͏אלהי הארץ אשר לא תקח אשה לבני מבנות הכנעני אשר אנכי יושב בקרבו "],"query":"001024003"},{"canonical":"Genesis 24:4","passages":["כי אל ארצי ואל מולדתי תלך ולקחת אשה לבני ליצחק "],"query":"001024004"},{"canonical":"Genesis 24:5","passages":["ויאמר אליו העבד אולי לא תאבה האשה ללכת אחרי אל הארץ הזאת ההשב אשיב את בנך אל הארץ אשר יצאת משם "],"query":"001024005"},{"canonical":"Genesis 24:6","passages":["ויאמר אליו אברהם השמר לך פן תשיב את בני שמה "],"query":"001024006"},{"canonical":"Genesis 24:7","passages":["יהוה אלהי השמים אשר לקחני מבית אבי ומארץ מולדתי ואשר דבר לי ואשר נשבע לי לאמר לזרעך אתן את הארץ הזאת הוא ישלח מלאכו לפניך ולקחת אשה לבני משם "],"query":"001024007"},{"canonical":"Genesis 24:8","passages":["ואם לא תאבה האשה ללכת אחריך ונקית משבעתי זאת רק את בני לא תשב שמה "],"query":"001024008"},{"canonical":"Genesis 24:9","passages":["וישם העבד את ידו תחת ירך אברהם אדניו וישבע לו על הדבר הזה "],"query":"001024009"},{"canonical":"Genesis 24:10","passages":["ויקח העבד עשרה גמלים מגמלי אדניו וילך וכל טוב אדניו בידו ויקם וילך אל ארם נ͏הרים אל עיר נחור "],"query":"001024010"},{"canonical":"Genesis 24:11","passages":["ויברך הגמלים מחוץ לעיר אל באר המים לעת ערב לעת צאת השאבת "],"query":"001024011"},{"canonical":"Genesis 24:12","passages":["ויאמר יהוה אלהי אדני אברהם הקרה נא לפני היום ועשה חסד עם אדני אברהם "],"query":"001024012"},{"canonical":"Genesis 24:13","passages":["הנה אנכי נצב על עין המים ובנות אנשי העיר יצאת לשאב מים "],"query":"001024013"},{"canonical":"Genesis 24:14","passages":["והיה הנער אשר אמר אליה הטי נא כדך ואשתה ואמרה שתה וגם גמליך אשקה אתה הכחת לעבדך ליצחק ובה אדע כי עשית חסד עם אדני "],"query":"001024014"},{"canonical":"Genesis 24:15","passages":["ויהי הוא טרם כלה לדבר והנה רבקה יצאת אשר ילדה לבתואל בן מלכה אשת נחור אחי אברהם וכדה על שכמה "],"query":"001024015"},{"canonical":"Genesis 24:16","passages":["והנער טבת מראה מאד בתולה ואיש לא ידעה ותרד העינה ותמלא כדה ותעל "],"query":"001024016"},{"canonical":"Genesis 24:17","passages":["וירץ העבד לקראתה ויאמר הגמיאיני נא מעט מים מכדך "],"query":"001024017"},{"canonical":"Genesis 24:18","passages":["ותאמר שתה אדני ותמהר ותרד כדה על ידה ותשקהו "],"query":"001024018"},{"canonical":"Genesis 24:19","passages":["ותכל להשקתו ותאמר גם לגמליך אשאב עד אם כלו לשתת "],"query":"001024019"},{"canonical":"Genesis 24:20","passages":["ותמהר ותער כדה אל השקת ותרץ עוד אל הבאר לשאב ותשאב לכל גמליו "],"query":"001024020"},{"canonical":"Genesis 24:21","passages":["והאיש משתאה לה מחריש לדעת ה͏הצליח יהוה דרכו אם לא "],"query":"001024021"},{"canonical":"Genesis 24:22","passages":["ויהי כאשר כלו הגמלים לשתות ויקח האיש נזם זהב בקע משקלו ושני צמידים על ידיה עשרה זהב משקלם "],"query":"001024022"},{"canonical":"Genesis 24:23","passages":["ויאמר בת מי את הגידי נא לי היש בית אביך מקום לנו ללין "],"query":"001024023"},{"canonical":"Genesis 24:24","passages":["ותאמר אליו בת בתואל אנכי בן מלכה אשר ילדה לנחור "],"query":"001024024"},{"canonical":"Genesis 24:25","passages":["ותאמר אליו גם תבן גם מספוא רב עמנו גם מקום ללון "],"query":"001024025"},{"canonical":"Genesis 24:26","passages":["ויקד האיש וישתחו ל͏יהוה "],"query":"001024026"},{"canonical":"Genesis 24:27","passages":["ויאמר ברוך יהוה אלהי אדני אברהם אשר לא עזב חסדו ואמתו מעם אדני אנכי בדרך נחני יהוה בית אחי אדני "],"query":"001024027"},{"canonical":"Genesis 24:28","passages":["ותרץ הנער ותגד לבית אמה כדברים האלה "],"query":"001024028"},{"canonical":"Genesis 24:29","passages":["ולרבקה אח ושמו לבן וירץ לבן אל האיש החוצה אל העין "],"query":"001024029"},{"canonical":"Genesis 24:30","passages":["ויהי כראת את הנזם ואת הצמדים על ידי אחתו וכשמעו את דברי רבקה אחתו לאמר כה דבר אלי האיש ויבא אל האיש והנה עמד על הגמלים על העין "],"query":"001024030"},{"canonical":"Genesis 24:31","passages":["ויאמר בוא ברוך יהוה למה תעמד בחוץ ואנכי פניתי הבית ומקום לגמלים "],"query":"001024031"},{"canonical":"Genesis 24:32","passages":["ויבא האיש הביתה ויפתח הגמלים ויתן תבן ומספוא לגמלים ומים לרחץ רגליו ורגלי האנשים אשר אתו "],"query":"001024032"},{"canonical":"Genesis 24:33","passages":["ויושם לפניו לאכל ויאמר לא אכל עד אם דברתי דברי ויאמר דבר "],"query":"001024033"},{"canonical":"Genesis 24:34","passages":["ויאמר עבד אברהם אנכי "],"query":"001024034"},{"canonical":"Genesis 24:35","passages":["ויהוה ברך את אדני מאד ויגדל ויתן לו צאן ובקר וכסף וזהב ועבדם ושפחת וגמלים וחמרים "],"query":"001024035"},{"canonical":"Genesis 24:36","passages":["ותלד שרה אשת אדני בן ל͏אדני אחרי זקנתה ויתן לו את כל אשר לו "],"query":"001024036"},{"canonical":"Genesis 24:37","passages":["וישבעני אדני לאמר לא תקח אשה לבני מבנות הכנעני אשר אנכי ישב בארצו "],"query":"001024037"},{"canonical":"Genesis 24:38","passages":["אם לא אל בית אבי תלך ואל משפחתי ולקחת אשה לבני "],"query":"001024038"},{"canonical":"Genesis 24:39","passages":["ואמר אל אדני אלי לא תלך האשה אחרי "],"query":"001024039"},{"canonical":"Genesis 24:40","passages":["ויאמר אלי יהוה אשר התהלכתי לפניו ישלח מלאכו אתך והצליח דרכך ולקחת אשה לבני ממשפחתי ומבית אבי "],"query":"001024040"},{"canonical":"Genesis 24:41","passages":["אז תנקה מאלתי כי תבוא אל משפחתי ואם לא יתנו לך והיית נקי מאלתי "],"query":"001024041"},{"canonical":"Genesis 24:42","passages":["ואבא היום אל העין ואמר יהוה אלהי אדני אברהם אם ישך נא מצליח דרכי אשר אנכי הלך עליה "],"query":"001024042"},{"canonical":"Genesis 24:43","passages":["הנה אנכי נצב על עין המים והיה העלמה היצאת לשאב ואמרתי אליה השקיני נא מעט מים מכדך "],"query":"001024043"},{"canonical":"Genesis 24:44","passages":["ואמרה אלי גם אתה שתה וגם לגמליך אשאב הוא ה͏אשה אשר הכיח יהוה לבן אדני "],"query":"001024044"},{"canonical":"Genesis 24:45","passages":["אני טרם אכלה לדבר אל לבי והנה רבקה יצאת וכדה על שכמה ותרד העינה ותשאב ואמר אליה השקיני נא "],"query":"001024045"},{"canonical":"Genesis 24:46","passages":["ותמהר ותורד כדה מעליה ותאמר שתה וגם גמליך אשקה ואשת וגם הגמלים השקתה "],"query":"001024046"},{"canonical":"Genesis 24:47","passages":["ואשאל אתה ואמר בת מי את ותאמר בת בתואל בן נחור אשר ילדה לו מלכה ואשם הנזם על אפה והצמידים על ידיה "],"query":"001024047"},{"canonical":"Genesis 24:48","passages":["ואקד ואשתחוה ליהוה ואברך את יהוה אלהי אדני אברהם אשר הנחני בדרך אמת לקחת את בת אחי אדני לבנו "],"query":"001024048"},{"canonical":"Genesis 24:49","passages":["ועתה אם ישכם עשים חסד ו͏אמת את אדני הגידו לי ואם לא הגידו לי ואפנה על ימין או על שמאל "],"query":"001024049"},{"canonical":"Genesis 24:50","passages":["ויען לבן ובתואל ויאמרו מיהוה יצא הדבר לא נוכל דבר אליך רע או טוב "],"query":"001024050"},{"canonical":"Genesis 24:51","passages":["הנה רבקה לפניך קח ולך ותהי אשה לבן אדניך כאשר דבר יהוה "],"query":"001024051"},{"canonical":"Genesis 24:52","passages":["ויהי כאשר שמע עבד אברהם את דבריהם וישתחו ארצה ל͏יהוה "],"query":"001024052"},{"canonical":"Genesis 24:53","passages":["ויוצא העבד כלי כסף וכלי זהב ובגדים ויתן לרבקה ומגדנת נתן לאחיה ולאמה "],"query":"001024053"},{"canonical":"Genesis 24:54","passages":["ויאכלו וישתו הוא והאנשים אשר עמו וילינו ויקומו בבקר ויאמר שלחני ל͏אדני "],"query":"001024054"},{"canonical":"Genesis 24:55","passages":["ויאמר אחיה ואמה תשב הנער אתנו ימים או עשור אחר תלך "],"query":"001024055"},{"canonical":"Genesis 24:56","passages":["ויאמר אלהם אל תאחרו אתי ו͏יהוה הצליח דרכי שלחוני ואלכה ל͏אדני "],"query":"001024056"},{"canonical":"Genesis 24:57","passages":["ויאמרו נקרא לנער ונשאלה את פיה "],"query":"001024057"},{"canonical":"Genesis 24:58","passages":["ויקראו לרבקה ויאמרו אליה התלכי עם האיש הזה ותאמר אלך "],"query":"001024058"},{"canonical":"Genesis 24:59","passages":["וישלחו את רבקה אחתם ואת מנקתה ואת עבד אברהם ואת אנשיו "],"query":"001024059"},{"canonical":"Genesis 24:60","passages":["ויברכו את רבקה ויאמרו לה אחתנו את היי לאלפי רבבה ויירש זרעך את שער שנאיו "],"query":"001024060"},{"canonical":"Genesis 24:61","passages":["ותקם רבקה ונערתיה ותרכבנה על הגמלים ותלכנה אחרי האיש ויקח העבד את רבקה וילך "],"query":"001024061"},{"canonical":"Genesis 24:62","passages":["ויצחק בא מבוא באר לחי ראי והוא יושב בארץ הנגב "],"query":"001024062"},{"canonical":"Genesis 24:63","passages":["ויצא יצחק לשוח בשדה לפנות ערב וישא עיניו וירא והנה גמלים באים "],"query":"001024063"},{"canonical":"Genesis 24:64","passages":["ותשא רבקה את עיניה ותרא את יצחק ותפל מעל הגמל "],"query":"001024064"},{"canonical":"Genesis 24:65","passages":["ותאמר אל העבד מי האיש הלזה ההלך בשדה לקראתנו ויאמר העבד הוא אדני ותקח הצעיף ותתכס "],"query":"001024065"},{"canonical":"Genesis 24:66","passages":["ויספר העבד ליצחק את כל הדברים אשר עשה "],"query":"001024066"},{"canonical":"Genesis 24:67","passages":["ויבאה יצחק האהלה שרה אמו ויקח את רבקה ותהי לו לאשה ויאהבה וינחם יצחק אחרי אמו פ"],"query":"001024067"}]}