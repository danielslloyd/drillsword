{"query":"023018","verses":[{},{"canonical":"Isaiah 18:1","passages":["הוי ארץ צלצל כנפים אשר מעבר לנהרי כוש "],"query":"023018001"},{"canonical":"Isaiah 18:2","passages":["השלח בים צירים ובכלי גמא על פני מים לכו מלאכים קלים אל גוי ממשך ומורט אל עם נורא מן הוא והלאה גוי קו קו ומבוסה אשר בזאו נהרים ארצו "],"query":"023018002"},{"canonical":"Isaiah 18:3","passages":["כל ישבי תבל ושכני ארץ כנשא נס הרים תראו וכתקע שופר תשמעו  ס "],"query":"023018003"},{"canonical":"Isaiah 18:4","passages":["כי כה אמר יהוה אלי אשקטה ואביטה במכוני כחם צח עלי אור כעב טל בחם קציר "],"query":"023018004"},{"canonical":"Isaiah 18:5","passages":["כי לפני קציר כתם פרח ובסר גמל יהיה נצה וכרת הזלזלים במזמרות ואת הנטישות הסיר התז "],"query":"023018005"},{"canonical":"Isaiah 18:6","passages":["יעזבו יחדו לעיט הרים ולבהמת הארץ וקץ עליו העיט וכל בהמת הארץ עליו תחרף "],"query":"023018006"},{"canonical":"Isaiah 18:7","passages":["בעת ההיא יובל שי ליהוה צבאות עם ממשך ומורט ומעם נורא מן הוא והלאה גוי קו קו ומבוסה אשר בזאו נהרים ארצו אל מקום שם יהוה צבאות הר ציון  ס "],"query":"023018007"}]}