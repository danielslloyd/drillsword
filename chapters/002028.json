{"query":"002028","verses":[{},{"canonical":"Exodus 28:1","passages":["ואתה הקרב אליך את אהרן אחיך ואת בניו אתו מתוך בני ישראל לכהנו לי אהרן נדב ואביהוא אלעזר ואיתמר בני אהרן "],"query":"002028001"},{"canonical":"Exodus 28:2","passages":["ועשית בגדי קדש לאהרן אחיך לכבוד ולתפארת "],"query":"002028002"},{"canonical":"Exodus 28:3","passages":["ואתה תדבר אל כל חכמי לב אשר מלאתיו רוח חכמה ועשו את בגדי אהרן לקדשו לכהנו לי "],"query":"002028003"},{"canonical":"Exodus 28:4","passages":["ואלה הבגדים אשר יעשו חשן ואפוד ומעיל וכתנת תשבץ מצנפת ואבנט ועשו בגדי קדש לאהרן אחיך ולבניו לכהנו לי "],"query":"002028004"},{"canonical":"Exodus 28:5","passages":["והם יקחו את הזהב ואת התכלת ואת הארגמן ואת תולעת השני ואת השש פ"],"query":"002028005"},{"canonical":"Exodus 28:6","passages":["ועשו את האפד זהב תכלת וארגמן תולעת שני ושש משזר מעשה חשב "],"query":"002028006"},{"canonical":"Exodus 28:7","passages":["שתי כתפת חברת יהיה לו אל שני קצותיו וחבר "],"query":"002028007"},{"canonical":"Exodus 28:8","passages":["וחשב אפדתו אשר עליו כמעשהו ממנו יהיה זהב תכלת וארגמן ותולעת שני ושש משזר "],"query":"002028008"},{"canonical":"Exodus 28:9","passages":["ולקחת את שתי אבני שהם ופתחת עליהם שמות בני ישראל "],"query":"002028009"},{"canonical":"Exodus 28:10","passages":["ששה משמתם על האבן האחת ואת שמות הששה הנותרים על האבן השנית כתולדתם "],"query":"002028010"},{"canonical":"Exodus 28:11","passages":["מעשה חרש אבן פתוחי חתם תפתח את שתי האבנים על שמת בני ישראל מסבת משבצות זהב תעשה אתם "],"query":"002028011"},{"canonical":"Exodus 28:12","passages":["ושמת את שתי האבנים על כתפת האפד אבני זכרן לבני ישראל ונשא אהרן את שמותם לפני יהוה על שתי כתפיו לזכרן  ס "],"query":"002028012"},{"canonical":"Exodus 28:13","passages":["ועשית משבצת זהב "],"query":"002028013"},{"canonical":"Exodus 28:14","passages":["ושתי שרשרת זהב טהור מגבלת תעשה אתם מעשה עבת ונתתה את שרשרת העבתת על המשבצת  ס "],"query":"002028014"},{"canonical":"Exodus 28:15","passages":["ועשית חשן משפט מעשה חשב כמעשה אפד תעשנו זהב תכלת וארגמן ותולעת שני ושש משזר תעשה אתו "],"query":"002028015"},{"canonical":"Exodus 28:16","passages":["רבוע יהיה כפול זרת ארכו וזרת רחבו "],"query":"002028016"},{"canonical":"Exodus 28:17","passages":["ומלאת בו מלאת אבן ארבעה טורים אבן טור אדם פטדה וברקת הטור האחד "],"query":"002028017"},{"canonical":"Exodus 28:18","passages":["והטור השני נפך ספיר ויהלם "],"query":"002028018"},{"canonical":"Exodus 28:19","passages":["והטור השלישי לשם שבו ואחלמה "],"query":"002028019"},{"canonical":"Exodus 28:20","passages":["והטור הרביעי תרשיש ושהם וישפה משבצים זהב יהיו במלואתם "],"query":"002028020"},{"canonical":"Exodus 28:21","passages":["והאבנים תהיין על שמת בני ישראל שתים עשרה על שמתם פתוחי חותם איש על שמו תהיין לשני עשר שבט "],"query":"002028021"},{"canonical":"Exodus 28:22","passages":["ועשית על החשן שרשת גבלת מעשה עבת זהב טהור "],"query":"002028022"},{"canonical":"Exodus 28:23","passages":["ועשית על החשן שתי טבעות זהב ונתת את שתי הטבעות על שני קצות החשן "],"query":"002028023"},{"canonical":"Exodus 28:24","passages":["ונתתה את שתי עבתת הזהב על שתי הטבעת אל קצות החשן "],"query":"002028024"},{"canonical":"Exodus 28:25","passages":["ואת שתי קצות שתי העבתת תתן על שתי המשבצות ונתתה על כתפות האפד אל מול פניו "],"query":"002028025"},{"canonical":"Exodus 28:26","passages":["ועשית שתי טבעות זהב ושמת אתם על שני קצות החשן על שפתו אשר אל עבר האפד ביתה "],"query":"002028026"},{"canonical":"Exodus 28:27","passages":["ועשית שתי טבעות זהב ונתתה אתם על שתי כתפות האפוד מלמטה ממול פניו לעמת מחברתו ממעל לחשב האפוד "],"query":"002028027"},{"canonical":"Exodus 28:28","passages":["וירכסו את החשן מטבעתיו אל טבעת האפד בפתיל תכלת להיות על חשב האפוד ולא יזח החשן מעל האפוד "],"query":"002028028"},{"canonical":"Exodus 28:29","passages":["ונשא אהרן את שמות בני ישראל בחשן המשפט על לבו בבאו אל הקדש לזכרן לפני יהוה תמיד "],"query":"002028029"},{"canonical":"Exodus 28:30","passages":["ונתת אל חשן המשפט את האורים ואת התמים והיו על לב אהרן בבאו לפני יהוה ונשא אהרן את משפט בני ישראל על לבו לפני יהוה תמיד  ס "],"query":"002028030"},{"canonical":"Exodus 28:31","passages":["ועשית את מעיל האפוד כליל תכלת "],"query":"002028031"},{"canonical":"Exodus 28:32","passages":["והיה פי ראשו בתוכו שפה יהיה לפיו סביב מעשה ארג כפי תחרא יהיה לו לא יקרע "],"query":"002028032"},{"canonical":"Exodus 28:33","passages":["ועשית על שוליו רמני תכלת וארגמן ותולעת שני על שוליו סביב ופעמני זהב בתוכם סביב "],"query":"002028033"},{"canonical":"Exodus 28:34","passages":["פעמן זהב ורמון פ͏עמן זהב ורמון על שולי המעיל סביב "],"query":"002028034"},{"canonical":"Exodus 28:35","passages":["והיה על אהרן לשרת ונשמע קולו בבאו אל הקדש לפני יהוה ובצאתו ולא ימות  ס "],"query":"002028035"},{"canonical":"Exodus 28:36","passages":["ועשית ציץ זהב טהור ופתחת עליו פתוחי חתם קדש ליהוה "],"query":"002028036"},{"canonical":"Exodus 28:37","passages":["ושמת אתו על פתיל תכלת והיה על המצנפת אל מול פני המצנפת יהיה "],"query":"002028037"},{"canonical":"Exodus 28:38","passages":["והיה על מצח אהרן ונשא אהרן את עון הקדשים אשר יקדישו בני ישראל לכל מתנת קדשיהם והיה על מצחו תמיד לרצון להם לפני יהוה "],"query":"002028038"},{"canonical":"Exodus 28:39","passages":["ושבצת הכתנת שש ועשית מצנפת שש ואבנט תעשה מעשה רקם "],"query":"002028039"},{"canonical":"Exodus 28:40","passages":["ולבני אהרן תעשה כתנת ועשית להם אבנטים ומגבעות תעשה להם לכבוד ולתפארת "],"query":"002028040"},{"canonical":"Exodus 28:41","passages":["והלבשת אתם את אהרן אחיך ואת בניו אתו ומשחת אתם ומלאת את ידם וקדשת אתם וכהנו לי "],"query":"002028041"},{"canonical":"Exodus 28:42","passages":["ועשה להם מכנסי בד לכסות בשר ערוה ממתנים ועד ירכים יהיו "],"query":"002028042"},{"canonical":"Exodus 28:43","passages":["והיו על אהרן ועל בניו בבאם אל אהל מועד או בגשתם אל המזבח לשרת בקדש ולא ישאו עון ומתו חקת עולם לו ולזרעו אחריו  ס "],"query":"002028043"}]}