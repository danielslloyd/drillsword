{"query":"004020","verses":[{},{"canonical":"Numbers 20:1","passages":["ויבאו בני ישראל כל העדה מדבר צן בחדש הראשון וישב העם בקדש ותמת שם מרים ותקבר שם "],"query":"004020001"},{"canonical":"Numbers 20:2","passages":["ולא היה מים לעדה ויקהלו על משה ועל אהרן "],"query":"004020002"},{"canonical":"Numbers 20:3","passages":["וירב העם עם משה ויאמרו לאמר ולו גוענו בגוע אחינו לפני יהוה "],"query":"004020003"},{"canonical":"Numbers 20:4","passages":["ולמה הבאתם את קהל יהוה אל המדבר הזה למות שם אנחנו ובעירנו "],"query":"004020004"},{"canonical":"Numbers 20:5","passages":["ולמה העליתנו ממצרים להביא אתנו אל המקום הרע הזה לא מקום זרע ותאנה וגפן ורמון ומים אין לשתות "],"query":"004020005"},{"canonical":"Numbers 20:6","passages":["ויבא משה ואהרן מפני הקהל אל פתח אהל מועד ויפלו על פניהם וירא כבוד יהוה אליהם פ"],"query":"004020006"},{"canonical":"Numbers 20:7","passages":["וידבר יהוה אל משה לאמר "],"query":"004020007"},{"canonical":"Numbers 20:8","passages":["קח את המטה והקהל את העדה אתה ואהרן אחיך ודברתם אל הסלע לעיניהם ונתן מימיו והוצאת להם מים מן הסלע והשקית את העדה ואת בעירם "],"query":"004020008"},{"canonical":"Numbers 20:9","passages":["ויקח משה את המטה מלפני יהוה כאשר צוהו "],"query":"004020009"},{"canonical":"Numbers 20:10","passages":["ויקהלו משה ואהרן את הקהל אל פני הסלע ויאמר להם שמעו נא המרים המן הסלע הזה נוציא לכם מים "],"query":"004020010"},{"canonical":"Numbers 20:11","passages":["וירם משה את ידו ויך את הסלע במטהו פעמים ויצאו מים רבים ותשת העדה ובעירם  ס "],"query":"004020011"},{"canonical":"Numbers 20:12","passages":["ויאמר יהוה אל משה ואל אהרן יען לא האמנתם בי להקדישני לעיני בני ישראל לכן לא תביאו את הקהל הזה אל הארץ אשר נתתי להם "],"query":"004020012"},{"canonical":"Numbers 20:13","passages":["המה מי מריבה אשר רבו בני ישראל את יהוה ויקדש בם  ס "],"query":"004020013"},{"canonical":"Numbers 20:14","passages":["וישלח משה מלאכים מקדש אל מלך אדום כה אמר אחיך ישראל אתה ידעת את כל התלאה אשר מצאתנו "],"query":"004020014"},{"canonical":"Numbers 20:15","passages":["וירדו אבתינו מצרימה ונשב במצרים ימים רבים וירעו לנו מצרים ולאבתינו "],"query":"004020015"},{"canonical":"Numbers 20:16","passages":["ונצעק אל יהוה וישמע קלנו וישלח מלאך ויצאנו ממצרים והנה אנחנו בקדש עיר קצה גבולך "],"query":"004020016"},{"canonical":"Numbers 20:17","passages":["נעברה נא בארצך לא נעבר בשדה ובכרם ולא נשתה מי באר דרך המלך נלך לא נטה ימין ושמאול עד אשר נעבר גבולך "],"query":"004020017"},{"canonical":"Numbers 20:18","passages":["ויאמר אליו אדום לא תעבר בי פן בחרב אצא לקראתך "],"query":"004020018"},{"canonical":"Numbers 20:19","passages":["ויאמרו אליו בני ישראל במסלה נעלה ואם מימיך נשתה אני ומקני ונתתי מכרם רק אין דבר ברגלי אעברה "],"query":"004020019"},{"canonical":"Numbers 20:20","passages":["ויאמר לא תעבר ויצא אדום לקראתו בעם כבד וביד חזקה "],"query":"004020020"},{"canonical":"Numbers 20:21","passages":["וימאן אדום נתן את ישראל עבר בגבלו ויט ישראל מעליו פ"],"query":"004020021"},{"canonical":"Numbers 20:22","passages":["ויסעו מקדש ויבאו בני ישראל כל העדה הר ההר "],"query":"004020022"},{"canonical":"Numbers 20:23","passages":["ויאמר יהוה אל משה ואל אהרן בהר ההר על גבול ארץ אדום לאמר "],"query":"004020023"},{"canonical":"Numbers 20:24","passages":["יאסף אהרן אל עמיו כי לא יבא אל הארץ אשר נתתי לבני ישראל על אשר מריתם את פי למי מריבה "],"query":"004020024"},{"canonical":"Numbers 20:25","passages":["קח את אהרן ואת אלעזר בנו והעל אתם הר ההר "],"query":"004020025"},{"canonical":"Numbers 20:26","passages":["והפשט את אהרן את בגדיו והלבשתם את אלעזר בנו ואהרן יאסף ומת שם "],"query":"004020026"},{"canonical":"Numbers 20:27","passages":["ויעש משה כאשר צוה יהוה ו͏יעלו אל הר ההר לעיני כל העדה "],"query":"004020027"},{"canonical":"Numbers 20:28","passages":["ויפשט משה את אהרן את בגדיו וילבש אתם את אלעזר בנו וימת אהרן שם בראש ההר וירד משה ואלעזר מן ההר "],"query":"004020028"},{"canonical":"Numbers 20:29","passages":["ויראו כל העדה כי גוע אהרן ויבכו את אהרן שלשים יום כל בית ישראל  ס "],"query":"004020029"}]}