{"query":"019084","verses":[{},{"canonical":"Psalm 84:1","passages":["למנצח על הגתית לבני קרח מזמור "],"query":"019084001"},{"canonical":"Psalm 84:2","passages":["מה ידידות משכנותיך יהוה צבאות "],"query":"019084002"},{"canonical":"Psalm 84:3","passages":["נכספה וגם כלתה נפשי לחצרות יהוה לבי ובשרי ירננו אל אל חי "],"query":"019084003"},{"canonical":"Psalm 84:4","passages":["גם צפור מצאה בית ודרור קן לה אשר שתה אפרחיה את מזבחותיך יהוה צבאות מלכי ואלהי "],"query":"019084004"},{"canonical":"Psalm 84:5","passages":["אשרי יושבי ביתך עוד יהללוך סלה "],"query":"019084005"},{"canonical":"Psalm 84:6","passages":["אשרי אדם עוז לו בך מסלות בלבבם "],"query":"019084006"},{"canonical":"Psalm 84:7","passages":["עברי בעמק הבכא מעין ישיתוהו גם ברכות יעטה מורה "],"query":"019084007"},{"canonical":"Psalm 84:8","passages":["ילכו מחיל אל חיל יראה אל אלהים בציון "],"query":"019084008"},{"canonical":"Psalm 84:9","passages":["יהוה אלהים צבאות שמעה תפלתי האזינה אלהי יעקב סלה "],"query":"019084009"},{"canonical":"Psalm 84:10","passages":["מגננו ראה אלהים והבט פני משיחך "],"query":"019084010"},{"canonical":"Psalm 84:11","passages":["כי טוב יום בחצריך מאלף בחרתי הסתופף בבית אלהי מדור באהלי רשע "],"query":"019084011"},{"canonical":"Psalm 84:12","passages":["כי שמש ומגן יהוה אלהים חן וכבוד יתן יהוה לא ימנע טוב להלכים בתמים "],"query":"019084012"},{"canonical":"Psalm 84:13","passages":["יהוה צבאות אשרי אדם בטח בך "],"query":"019084013"}]}