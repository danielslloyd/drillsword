{"query":"048003","verses":[{},{"canonical":"Galatians 3:1","passages":["Ὦ ἀνόητοι Γαλάται,  τίς ὑμᾶς  ⸀ἐβάσκανεν,  οἷς κατ’ ὀφθαλμοὺς Ἰησοῦς Χριστὸς  ⸀προεγράφη ἐσταυρωμένος;  "],"query":"048003001"},{"canonical":"Galatians 3:2","passages":["τοῦτο μόνον θέλω μαθεῖν ἀφ’ ὑμῶν,  ἐξ ἔργων νόμου τὸ πνεῦμα ἐλάβετε ἢ ἐξ ἀκοῆς πίστεως;  "],"query":"048003002"},{"canonical":"Galatians 3:3","passages":["οὕτως ἀνόητοί ἐστε;  ἐναρξάμενοι πνεύματι νῦν σαρκὶ ἐπιτελεῖσθε;  "],"query":"048003003"},{"canonical":"Galatians 3:4","passages":["τοσαῦτα ἐπάθετε εἰκῇ;  εἴ γε καὶ εἰκῇ.  "],"query":"048003004"},{"canonical":"Galatians 3:5","passages":["ὁ οὖν ἐπιχορηγῶν ὑμῖν τὸ πνεῦμα καὶ ἐνεργῶν δυνάμεις ἐν ὑμῖν ἐξ ἔργων νόμου ἢ ἐξ ἀκοῆς πίστεως;  "],"query":"048003005"},{"canonical":"Galatians 3:6","passages":["καθὼς Ἀβραὰμ ἐπίστευσεν τῷ θεῷ,  καὶ ἐλογίσθη αὐτῷ εἰς δικαιοσύνην.  "],"query":"048003006"},{"canonical":"Galatians 3:7","passages":["Γινώσκετε ἄρα ὅτι οἱ ἐκ πίστεως,  οὗτοι  ⸂υἱοί εἰσιν⸃  Ἀβραάμ.  "],"query":"048003007"},{"canonical":"Galatians 3:8","passages":["προϊδοῦσα δὲ ἡ γραφὴ ὅτι ἐκ πίστεως δικαιοῖ τὰ ἔθνη ὁ θεὸς προευηγγελίσατο τῷ Ἀβραὰμ ὅτι Ἐνευλογηθήσονται ἐν σοὶ πάντα τὰ ἔθνη.  "],"query":"048003008"},{"canonical":"Galatians 3:9","passages":["ὥστε οἱ ἐκ πίστεως εὐλογοῦνται σὺν τῷ πιστῷ Ἀβραάμ.  "],"query":"048003009"},{"canonical":"Galatians 3:10","passages":["Ὅσοι γὰρ ἐξ ἔργων νόμου εἰσὶν ὑπὸ κατάραν εἰσίν,  γέγραπται γὰρ  ⸀ὅτι Ἐπικατάρατος πᾶς ὃς οὐκ  ⸀ἐμμένει πᾶσιν τοῖς γεγραμμένοις ἐν τῷ βιβλίῳ τοῦ νόμου τοῦ ποιῆσαι αὐτά.  "],"query":"048003010"},{"canonical":"Galatians 3:11","passages":["ὅτι δὲ ἐν νόμῳ οὐδεὶς δικαιοῦται παρὰ τῷ θεῷ δῆλον,  ὅτι Ὁ δίκαιος ἐκ πίστεως ζήσεται,  "],"query":"048003011"},{"canonical":"Galatians 3:12","passages":["ὁ δὲ νόμος οὐκ ἔστιν ἐκ πίστεως,  ἀλλ’·  Ὁ ποιήσας  ⸀αὐτὰ ζήσεται ἐν αὐτοῖς.  "],"query":"048003012"},{"canonical":"Galatians 3:13","passages":["Χριστὸς ἡμᾶς ἐξηγόρασεν ἐκ τῆς κατάρας τοῦ νόμου γενόμενος ὑπὲρ ἡμῶν κατάρα,   ⸂ὅτι γέγραπται⸃·  Ἐπικατάρατος πᾶς ὁ κρεμάμενος ἐπὶ ξύλου,  "],"query":"048003013"},{"canonical":"Galatians 3:14","passages":["ἵνα εἰς τὰ ἔθνη ἡ εὐλογία τοῦ Ἀβραὰμ γένηται ἐν  ⸂Χριστῷ Ἰησοῦ⸃,  ἵνα τὴν ἐπαγγελίαν τοῦ πνεύματος λάβωμεν διὰ τῆς πίστεως.  "],"query":"048003014"},{"canonical":"Galatians 3:15","passages":["Ἀδελφοί,  κατὰ ἄνθρωπον λέγω·  ὅμως ἀνθρώπου κεκυρωμένην διαθήκην οὐδεὶς ἀθετεῖ ἢ ἐπιδιατάσσεται.  "],"query":"048003015"},{"canonical":"Galatians 3:16","passages":["τῷ δὲ Ἀβραὰμ ἐρρέθησαν αἱ ἐπαγγελίαι καὶ τῷ σπέρματι αὐτοῦ·  οὐ λέγει·  Καὶ τοῖς σπέρμασιν,  ὡς ἐπὶ πολλῶν,  ἀλλ’ ὡς ἐφ’ ἑνός·  Καὶ τῷ σπέρματί σου,  ὅς ἐστιν Χριστός.  "],"query":"048003016"},{"canonical":"Galatians 3:17","passages":["τοῦτο δὲ λέγω·  διαθήκην προκεκυρωμένην ὑπὸ τοῦ  ⸀θεοῦ ὁ μετὰ  ⸂τετρακόσια καὶ τριάκοντα ἔτη⸃  γεγονὼς νόμος οὐκ ἀκυροῖ,  εἰς τὸ καταργῆσαι τὴν ἐπαγγελίαν.  "],"query":"048003017"},{"canonical":"Galatians 3:18","passages":["εἰ γὰρ ἐκ νόμου ἡ κληρονομία,  οὐκέτι ἐξ ἐπαγγελίας·  τῷ δὲ Ἀβραὰμ δι’ ἐπαγγελίας κεχάρισται ὁ θεός.  "],"query":"048003018"},{"canonical":"Galatians 3:19","passages":["Τί οὖν ὁ νόμος;  τῶν παραβάσεων χάριν προσετέθη,  ἄχρις  ⸀οὗ ἔλθῃ τὸ σπέρμα ᾧ ἐπήγγελται,  διαταγεὶς δι’ ἀγγέλων ἐν χειρὶ μεσίτου·  "],"query":"048003019"},{"canonical":"Galatians 3:20","passages":["ὁ δὲ μεσίτης ἑνὸς οὐκ ἔστιν,  ὁ δὲ θεὸς εἷς ἐστιν.  "],"query":"048003020"},{"canonical":"Galatians 3:21","passages":["Ὁ οὖν νόμος κατὰ τῶν ἐπαγγελιῶν τοῦ θεοῦ;  μὴ γένοιτο·  εἰ γὰρ ἐδόθη νόμος ὁ δυνάμενος ζῳοποιῆσαι,  ὄντως  ⸂ἐκ νόμου ἂν⸃  ἦν ἡ δικαιοσύνη.  "],"query":"048003021"},{"canonical":"Galatians 3:22","passages":["ἀλλὰ συνέκλεισεν ἡ γραφὴ τὰ πάντα ὑπὸ ἁμαρτίαν ἵνα ἡ ἐπαγγελία ἐκ πίστεως Ἰησοῦ Χριστοῦ δοθῇ τοῖς πιστεύουσιν.  "],"query":"048003022"},{"canonical":"Galatians 3:23","passages":["Πρὸ τοῦ δὲ ἐλθεῖν τὴν πίστιν ὑπὸ νόμον ἐφρουρούμεθα  ⸀συγκλειόμενοι εἰς τὴν μέλλουσαν πίστιν ἀποκαλυφθῆναι.  "],"query":"048003023"},{"canonical":"Galatians 3:24","passages":["ὥστε ὁ νόμος παιδαγωγὸς ἡμῶν γέγονεν εἰς Χριστόν,  ἵνα ἐκ πίστεως δικαιωθῶμεν·  "],"query":"048003024"},{"canonical":"Galatians 3:25","passages":["ἐλθούσης δὲ τῆς πίστεως οὐκέτι ὑπὸ παιδαγωγόν ἐσμεν.  "],"query":"048003025"},{"canonical":"Galatians 3:26","passages":["πάντες γὰρ υἱοὶ θεοῦ ἐστε διὰ τῆς πίστεως ἐν Χριστῷ Ἰησοῦ.  "],"query":"048003026"},{"canonical":"Galatians 3:27","passages":["ὅσοι γὰρ εἰς Χριστὸν ἐβαπτίσθητε,  Χριστὸν ἐνεδύσασθε·  "],"query":"048003027"},{"canonical":"Galatians 3:28","passages":["οὐκ ἔνι Ἰουδαῖος οὐδὲ Ἕλλην,  οὐκ ἔνι δοῦλος οὐδὲ ἐλεύθερος,  οὐκ ἔνι ἄρσεν καὶ θῆλυ·   ⸀πάντες γὰρ ὑμεῖς εἷς ἐστε ἐν Χριστῷ Ἰησοῦ.  "],"query":"048003028"},{"canonical":"Galatians 3:29","passages":["εἰ δὲ ὑμεῖς Χριστοῦ,  ἄρα τοῦ Ἀβραὰμ σπέρμα ἐστέ,   ⸀κατ’ ἐπαγγελίαν κληρονόμοι.  "],"query":"048003029"}]}