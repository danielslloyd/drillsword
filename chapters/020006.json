{"query":"020006","verses":[{},{"canonical":"Proverbs 6:1","passages":["בני אם ערבת לרעך תקעת לזר כפיך "],"query":"020006001"},{"canonical":"Proverbs 6:2","passages":["נוקשת באמרי פיך נלכדת באמרי פיך "],"query":"020006002"},{"canonical":"Proverbs 6:3","passages":["עשה זאת אפוא בני והנצל כי באת בכף רעך לך התרפס ורהב רעיך "],"query":"020006003"},{"canonical":"Proverbs 6:4","passages":["אל תתן שנה לעיניך ותנומה לעפעפיך "],"query":"020006004"},{"canonical":"Proverbs 6:5","passages":["הנצל כצבי מיד וכצפור מיד יקוש פ"],"query":"020006005"},{"canonical":"Proverbs 6:6","passages":["לך אל נמלה עצל ראה דרכיה וחכם "],"query":"020006006"},{"canonical":"Proverbs 6:7","passages":["אשר אין לה קצין שטר ומשל "],"query":"020006007"},{"canonical":"Proverbs 6:8","passages":["תכין בקיץ לחמה אגרה בקציר מאכלה "],"query":"020006008"},{"canonical":"Proverbs 6:9","passages":["עד מתי עצל תשכב מתי תקום משנתך "],"query":"020006009"},{"canonical":"Proverbs 6:10","passages":["מעט שנות מעט תנומות מעט חבק ידים לשכב "],"query":"020006010"},{"canonical":"Proverbs 6:11","passages":["ובא כמהלך ראשך ומחסרך כאיש מגן פ"],"query":"020006011"},{"canonical":"Proverbs 6:12","passages":["אדם בליעל איש און הולך עקשות פה "],"query":"020006012"},{"canonical":"Proverbs 6:13","passages":["קרץ בעינו מלל ברגלו מרה באצבעתיו "],"query":"020006013"},{"canonical":"Proverbs 6:14","passages":["תהפכות בלבו חרש רע בכל עת מדינים ישלח "],"query":"020006014"},{"canonical":"Proverbs 6:15","passages":["על כן פתאם יבוא אידו פתע ישבר ואין מרפא פ"],"query":"020006015"},{"canonical":"Proverbs 6:16","passages":["שש הנה שנא יהוה ושבע תועבת נפשו "],"query":"020006016"},{"canonical":"Proverbs 6:17","passages":["עינים רמות לשון שקר וידים שפכות דם נקי "],"query":"020006017"},{"canonical":"Proverbs 6:18","passages":["לב חרש מחשבות און רגלים ממהרות לרוץ לרעה "],"query":"020006018"},{"canonical":"Proverbs 6:19","passages":["יפיח כזבים עד שקר ומשלח מדנים בין אחים פ"],"query":"020006019"},{"canonical":"Proverbs 6:20","passages":["נצר בני מצות אביך ואל תטש תורת אמך "],"query":"020006020"},{"canonical":"Proverbs 6:21","passages":["קשרם על לבך תמיד ענדם על גרגרתך "],"query":"020006021"},{"canonical":"Proverbs 6:22","passages":["בהתהלכך תנחה אתך בשכבך תשמר עליך והקיצות היא תשיחך "],"query":"020006022"},{"canonical":"Proverbs 6:23","passages":["כי נר מצוה ותורה אור ודרך חיים תוכחות מוסר "],"query":"020006023"},{"canonical":"Proverbs 6:24","passages":["לשמרך מאשת רע מחלקת לשון נכריה "],"query":"020006024"},{"canonical":"Proverbs 6:25","passages":["אל תחמד יפיה בלבבך ואל תקחך בעפעפיה "],"query":"020006025"},{"canonical":"Proverbs 6:26","passages":["כי בעד אשה זונה עד ככר לחם ואשת איש נפש יקרה תצוד פ"],"query":"020006026"},{"canonical":"Proverbs 6:27","passages":["היחתה איש אש בחיקו ובגדיו לא תשרפנה "],"query":"020006027"},{"canonical":"Proverbs 6:28","passages":["אם יהלך איש על הגחלים ורגליו לא תכוינה "],"query":"020006028"},{"canonical":"Proverbs 6:29","passages":["כן הבא אל אשת רעהו לא ינקה כל הנגע בה "],"query":"020006029"},{"canonical":"Proverbs 6:30","passages":["לא יבוזו לגנב כי יגנוב למלא נפשו כי ירעב "],"query":"020006030"},{"canonical":"Proverbs 6:31","passages":["ונמצא ישלם שבעתים את כל הון ביתו יתן "],"query":"020006031"},{"canonical":"Proverbs 6:32","passages":["נאף אשה חסר לב משחית נפשו הוא יעשנה "],"query":"020006032"},{"canonical":"Proverbs 6:33","passages":["נגע וקלון ימצא וחרפתו לא תמחה "],"query":"020006033"},{"canonical":"Proverbs 6:34","passages":["כי קנאה חמת גבר ולא יחמול ביום נקם "],"query":"020006034"},{"canonical":"Proverbs 6:35","passages":["לא ישא פני כל כפר ולא יאבה כי תרבה שחד פ"],"query":"020006035"}]}