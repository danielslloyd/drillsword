{"query":"027011","verses":[{},{"canonical":"Daniel 11:1","passages":["ואני בשנת אחת לדריוש המדי עמדי למחזיק ולמעוז לו "],"query":"027011001"},{"canonical":"Daniel 11:2","passages":["ועתה אמת אגיד לך הנה עוד שלשה מלכים עמדים לפרס והרביעי יעשיר עשר גדול מכל וכחזקתו בעשרו יעיר הכל את מלכות יון "],"query":"027011002"},{"canonical":"Daniel 11:3","passages":["ועמד מלך גבור ומשל ממשל רב ועשה כרצונו "],"query":"027011003"},{"canonical":"Daniel 11:4","passages":["וכעמדו תשבר מלכותו ותחץ לארבע רוחות השמים ולא לאחריתו ולא כמשלו אשר משל כי תנתש מלכותו ולאחרים מלבד אלה "],"query":"027011004"},{"canonical":"Daniel 11:5","passages":["ויחזק מלך הנגב ומן שריו ויחזק עליו ומשל ממשל רב ממשלתו "],"query":"027011005"},{"canonical":"Daniel 11:6","passages":["ולקץ שנים יתחברו ובת מלך הנגב תבוא אל מלך הצפון לעשות מישרים ולא תעצר כוח הזרוע ולא יעמד וזרעו ותנתן היא ומביאיה והילדה ומחזקה בעתים "],"query":"027011006"},{"canonical":"Daniel 11:7","passages":["ועמד מנצר שרשיה כנו ויבא אל החיל ויבא במעוז מלך הצפון ועשה בהם והחזיק "],"query":"027011007"},{"canonical":"Daniel 11:8","passages":["וגם אלהיהם עם נסכיהם עם כלי חמדתם כסף וזהב בשבי יבא מצרים והוא שנים יעמד ממלך הצפון "],"query":"027011008"},{"canonical":"Daniel 11:9","passages":["ובא במלכות מלך הנגב ושב אל אדמתו "],"query":"027011009"},{"canonical":"Daniel 11:10","passages":["מעזו "],"query":"027011010"},{"canonical":"Daniel 11:11","passages":["ויתמרמר מלך הנגב ויצא ונלחם עמו עם מלך הצפון והעמיד המון רב ונתן ההמון בידו "],"query":"027011011"},{"canonical":"Daniel 11:12","passages":["ונשא ההמון ורם לבבו והפיל רבאות ולא יעוז "],"query":"027011012"},{"canonical":"Daniel 11:13","passages":["ושב מלך הצפון והעמיד המון רב מן הראשון ולקץ העתים שנים יבוא בוא בחיל גדול וברכוש רב "],"query":"027011013"},{"canonical":"Daniel 11:14","passages":["ובעתים ההם רבים יעמדו על מלך הנגב ובני פריצי עמך ינשאו להעמיד חזון ונכשלו "],"query":"027011014"},{"canonical":"Daniel 11:15","passages":["ויבא מלך הצפון וישפך סוללה ולכד עיר מבצרות וזרעות הנגב לא יעמדו ועם מבחריו ואין כח לעמד "],"query":"027011015"},{"canonical":"Daniel 11:16","passages":["ויעש הבא אליו כרצונו ואין עומד לפניו ויעמד בארץ הצבי וכלה בידו "],"query":"027011016"},{"canonical":"Daniel 11:17","passages":["וישם פניו לבוא בתקף כל מלכותו וישרים עמו ועשה ובת הנשים יתן לו להשחיתה ולא תעמד ולא לו תהיה "],"query":"027011017"},{"canonical":"Daniel 11:18","passages":["וישם פניו לאיים ולכד רבים והשבית קצין חרפתו לו בלתי חרפתו ישיב לו "],"query":"027011018"},{"canonical":"Daniel 11:19","passages":["וישב פניו למעוזי ארצו ונכשל ונפל ולא ימצא "],"query":"027011019"},{"canonical":"Daniel 11:20","passages":["ועמד על כנו מעביר נוגש הדר מלכות ובימים אחדים ישבר ולא באפים ולא במלחמה "],"query":"027011020"},{"canonical":"Daniel 11:21","passages":["ועמד על כנו נבזה ולא נתנו עליו הוד מלכות ובא בשלוה והחזיק מלכות בחלקלקות "],"query":"027011021"},{"canonical":"Daniel 11:22","passages":["וזרעות השטף ישטפו מלפניו וישברו וגם נגיד ברית "],"query":"027011022"},{"canonical":"Daniel 11:23","passages":["ומן התחברות אליו יעשה מרמה ועלה ועצם במעט גוי "],"query":"027011023"},{"canonical":"Daniel 11:24","passages":["בשלוה ובמשמני מדינה יבוא ועשה אשר לא עשו אבתיו ואבות אבתיו בזה ושלל ורכוש להם יבזור ועל מבצרים יחשב מחשבתיו ועד עת "],"query":"027011024"},{"canonical":"Daniel 11:25","passages":["ויער כחו ולבבו על מלך הנגב בחיל גדול ומלך הנגב יתגרה למלחמה בחיל גדול ועצום עד מאד ולא יעמד כי יחשבו עליו מחשבות "],"query":"027011025"},{"canonical":"Daniel 11:26","passages":["ואכלי פת בגו ישברוהו וחילו ישטוף ונפלו חללים רבים "],"query":"027011026"},{"canonical":"Daniel 11:27","passages":["ושניהם המלכים לבבם למרע ועל שלחן אחד כזב ידברו ולא תצלח כי עוד קץ למועד "],"query":"027011027"},{"canonical":"Daniel 11:28","passages":["וישב ארצו ברכוש גדול ולבבו על ברית קדש ועשה ושב לארצו "],"query":"027011028"},{"canonical":"Daniel 11:29","passages":["למועד ישוב ובא בנגב ולא תהיה כראשנה וכאחרנה "],"query":"027011029"},{"canonical":"Daniel 11:30","passages":["ובאו בו ציים כתים ונכאה ושב וזעם על ברית קודש ועשה ושב ויבן על עזבי ברית קדש "],"query":"027011030"},{"canonical":"Daniel 11:31","passages":["וזרעים ממנו יעמדו וחללו המקדש המעוז והסירו התמיד ונתנו השקוץ משומם "],"query":"027011031"},{"canonical":"Daniel 11:32","passages":["ומרשיעי ברית יחניף בחלקות ועם ידעי אלהיו יחזקו ועשו "],"query":"027011032"},{"canonical":"Daniel 11:33","passages":["ומשכילי עם יבינו לרבים ונכשלו בחרב ובלהבה בשבי ובבזה ימים "],"query":"027011033"},{"canonical":"Daniel 11:34","passages":["ובהכשלם יעזרו עזר מעט ונלוו עליהם רבים בחלקלקות "],"query":"027011034"},{"canonical":"Daniel 11:35","passages":["ומן המשכילים יכשלו לצרוף בהם ולברר וללבן עד עת קץ כי עוד למועד "],"query":"027011035"},{"canonical":"Daniel 11:36","passages":["ועשה כרצונו המלך ויתרומם ויתגדל על כל אל ועל אל אלים ידבר נפלאות והצליח עד כלה זעם כי נחרצה נעשתה "],"query":"027011036"},{"canonical":"Daniel 11:37","passages":["ועל אלהי אבתיו לא יבין ועל חמדת נשים ועל כל אלוה לא יבין כי על כל יתגדל "],"query":"027011037"},{"canonical":"Daniel 11:38","passages":["ולאלה מעזים על כנו יכבד ולאלוה אשר לא ידעהו אבתיו יכבד בזהב ובכסף ובאבן יקרה ובחמדות "],"query":"027011038"},{"canonical":"Daniel 11:39","passages":["ועשה למבצרי מעזים עם אלוה נכר אשר יכיר ירבה כבוד והמשילם ברבים ואדמה יחלק במחיר "],"query":"027011039"},{"canonical":"Daniel 11:40","passages":["ובעת קץ יתנגח עמו מלך הנגב וישתער עליו מלך הצפון ברכב ובפרשים ובאניות רבות ובא בארצות ושטף ועבר "],"query":"027011040"},{"canonical":"Daniel 11:41","passages":["ובא בארץ הצבי ורבות יכשלו ואלה ימלטו מידו אדום ומואב וראשית בני עמון "],"query":"027011041"},{"canonical":"Daniel 11:42","passages":["וישלח ידו בארצות וארץ מצרים לא תהיה לפליטה "],"query":"027011042"},{"canonical":"Daniel 11:43","passages":["ומשל במכמני הזהב והכסף ובכל חמדות מצרים ולבים וכשים במצעדיו "],"query":"027011043"},{"canonical":"Daniel 11:44","passages":["ושמעות יבהלהו ממזרח ומצפון ויצא בחמא גדלה להשמיד ולהחרים רבים "],"query":"027011044"},{"canonical":"Daniel 11:45","passages":["ויטע אהלי אפדנו בין ימים להר צבי קדש ובא עד קצו ואין עוזר לו "],"query":"027011045"}]}