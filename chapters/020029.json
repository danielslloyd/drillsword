{"query":"020029","verses":[{},{"canonical":"Proverbs 29:1","passages":["איש תוכחות מקשה ערף פתע ישבר ואין מרפא "],"query":"020029001"},{"canonical":"Proverbs 29:2","passages":["ברבות צדיקים ישמח העם ובמשל רשע יאנח עם "],"query":"020029002"},{"canonical":"Proverbs 29:3","passages":["איש אהב חכמה ישמח אביו ורעה זונות יאבד הון "],"query":"020029003"},{"canonical":"Proverbs 29:4","passages":["מלך במשפט יעמיד ארץ ואיש תרומות יהרסנה "],"query":"020029004"},{"canonical":"Proverbs 29:5","passages":["גבר מחליק על רעהו רשת פורש על פעמיו "],"query":"020029005"},{"canonical":"Proverbs 29:6","passages":["בפשע איש רע מוקש וצדיק ירון ושמח "],"query":"020029006"},{"canonical":"Proverbs 29:7","passages":["ידע צדיק דין דלים רשע לא יבין דעת "],"query":"020029007"},{"canonical":"Proverbs 29:8","passages":["אנשי לצון יפיחו קריה וחכמים ישיבו אף "],"query":"020029008"},{"canonical":"Proverbs 29:9","passages":["איש חכם נשפט את איש אויל ורגז ושחק ואין נחת "],"query":"020029009"},{"canonical":"Proverbs 29:10","passages":["אנשי דמים ישנאו תם וישרים יבקשו נפשו "],"query":"020029010"},{"canonical":"Proverbs 29:11","passages":["כל רוחו יוציא כסיל וחכם באחור ישבחנה "],"query":"020029011"},{"canonical":"Proverbs 29:12","passages":["משל מקשיב על דבר שקר כל משרתיו רשעים "],"query":"020029012"},{"canonical":"Proverbs 29:13","passages":["רש ואיש תככים נפגשו מאיר עיני שניהם יהו͏ה "],"query":"020029013"},{"canonical":"Proverbs 29:14","passages":["מלך שופט באמת דלים כסאו לעד יכון "],"query":"020029014"},{"canonical":"Proverbs 29:15","passages":["שבט ותוכחת יתן חכמה ונער משלח מביש אמו "],"query":"020029015"},{"canonical":"Proverbs 29:16","passages":["ברבות רשעים ירבה פשע וצדיקים במפלתם יראו "],"query":"020029016"},{"canonical":"Proverbs 29:17","passages":["יסר בנך ויניחך ויתן מעדנים לנפשך פ"],"query":"020029017"},{"canonical":"Proverbs 29:18","passages":["באין חזון יפרע עם ושמר תורה אשרהו "],"query":"020029018"},{"canonical":"Proverbs 29:19","passages":["בדברים לא יוסר עבד כי יבין ואין מענה "],"query":"020029019"},{"canonical":"Proverbs 29:20","passages":["חזית איש אץ בדבריו תקוה לכסיל ממנו "],"query":"020029020"},{"canonical":"Proverbs 29:21","passages":["מפנק מנער עבדו ואחריתו יהיה מנון "],"query":"020029021"},{"canonical":"Proverbs 29:22","passages":["איש אף יגרה מדון ובעל חמה רב פשע "],"query":"020029022"},{"canonical":"Proverbs 29:23","passages":["גאות אדם תשפילנו ושפל רוח יתמך כבוד "],"query":"020029023"},{"canonical":"Proverbs 29:24","passages":["חולק עם גנב שונא נפשו אלה ישמע ולא יגיד "],"query":"020029024"},{"canonical":"Proverbs 29:25","passages":["חרדת אדם יתן מוקש ובוטח ביהוה ישגב "],"query":"020029025"},{"canonical":"Proverbs 29:26","passages":["רבים מבקשים פני מושל ומיהוה משפט איש "],"query":"020029026"},{"canonical":"Proverbs 29:27","passages":["תועבת צדיקים איש עול ותועבת רשע ישר דרך פ"],"query":"020029027"}]}