{"query":"009004","verses":[{},{"canonical":"1 Samuel 4:1","passages":["ויהי דבר שמואל לכל ישראל ויצא ישראל לקראת פלשתים למלחמה ויחנו על האבן העזר ופלשתים חנו באפק "],"query":"009004001"},{"canonical":"1 Samuel 4:2","passages":["ויערכו פלשתים לקראת ישראל ותטש המלחמה וינגף ישראל לפני פלשתים ויכו במערכה בשדה כארבעת אלפים איש "],"query":"009004002"},{"canonical":"1 Samuel 4:3","passages":["ויבא העם אל המחנה ויאמרו זקני ישראל למה נגפנו יהוה היום לפני פלשתים נקחה אלינו משלה את ארון ברית יהוה ויבא בקרבנו וישענו מכף איבינו "],"query":"009004003"},{"canonical":"1 Samuel 4:4","passages":["וישלח העם שלה וישאו משם את ארון ברית יהוה צבאות ישב הכרבים ושם שני בני עלי עם ארון ברית האלהים חפני ופינחס "],"query":"009004004"},{"canonical":"1 Samuel 4:5","passages":["ויהי כבוא ארון ברית יהוה אל המחנה וירעו כל ישראל תרועה גדולה ותהם הארץ "],"query":"009004005"},{"canonical":"1 Samuel 4:6","passages":["וישמעו פלשתים את קול התרועה ויאמרו מה קול התרועה הגדולה הזאת במחנה העברים וידעו כי ארון יהוה בא אל המחנה "],"query":"009004006"},{"canonical":"1 Samuel 4:7","passages":["ויראו הפלשתים כי אמרו בא אלהים אל המחנה ויאמרו אוי לנו כי לא היתה כזאת אתמול שלשם "],"query":"009004007"},{"canonical":"1 Samuel 4:8","passages":["אוי לנו מי יצילנו מיד האלהים האדירים האלה אלה הם האלהים המכים את מצרים בכל מכה במדבר "],"query":"009004008"},{"canonical":"1 Samuel 4:9","passages":["התחזקו והיו ל͏אנשים פלשתים פן תעבדו לעברים כאשר עבדו לכם והייתם לאנשים ונלחמתם "],"query":"009004009"},{"canonical":"1 Samuel 4:10","passages":["וילחמו פלשתים וינגף ישראל וינסו איש לאהליו ותהי המכה גדולה מאד ויפל מישראל שלשים אלף רגלי "],"query":"009004010"},{"canonical":"1 Samuel 4:11","passages":["וארון אלהים נלקח ושני בני עלי מתו חפני ופינחס "],"query":"009004011"},{"canonical":"1 Samuel 4:12","passages":["וירץ איש בנימן מהמערכה ויבא שלה ביום ההוא ומדיו קרעים ואדמה על ראשו "],"query":"009004012"},{"canonical":"1 Samuel 4:13","passages":["ויבוא והנה עלי ישב על הכסא יד דרך מצפה כי היה לבו חרד על ארון האלהים והאיש בא להגיד בעיר ותזעק כל העיר "],"query":"009004013"},{"canonical":"1 Samuel 4:14","passages":["וישמע עלי את קול הצעקה ויאמר מה קול ההמון הזה והאיש מהר ויבא ויגד לעלי "],"query":"009004014"},{"canonical":"1 Samuel 4:15","passages":["ועלי בן תשעים ושמנה שנה ועיניו קמה ולא יכול לראות "],"query":"009004015"},{"canonical":"1 Samuel 4:16","passages":["ויאמר האיש אל עלי אנכי הבא מן המערכה ואני מן המערכה נסתי היום ויאמר מה היה הדבר בני "],"query":"009004016"},{"canonical":"1 Samuel 4:17","passages":["ויען המבשר ויאמר נס ישראל לפני פלשתים וגם מגפה גדולה היתה בעם וגם שני בניך מתו חפני ופינחס וארון האלהים נלקחה פ"],"query":"009004017"},{"canonical":"1 Samuel 4:18","passages":["ויהי כהזכירו את ארון האלהים ויפל מעל הכסא אחרנית בעד יד השער ותשבר מפרקתו וימת כי זקן האיש וכבד והוא שפט את ישראל ארבעים שנה "],"query":"009004018"},{"canonical":"1 Samuel 4:19","passages":["וכלתו אשת פינחס הרה ללת ותשמע את השמעה אל הלקח ארון האלהים ומת חמיה ואישה ותכרע ותלד כי נהפכו עליה צריה "],"query":"009004019"},{"canonical":"1 Samuel 4:20","passages":["וכעת מותה ותדברנה הנצבות עליה אל תיראי כי בן ילדת ולא ענתה ולא שתה לבה "],"query":"009004020"},{"canonical":"1 Samuel 4:21","passages":["ותקרא לנער אי כבוד לאמר גלה כבוד מישראל אל הלקח ארון האלהים ואל חמיה ואישה "],"query":"009004021"},{"canonical":"1 Samuel 4:22","passages":["ותאמר גלה כבוד מישראל כי נלקח ארון האלהים פ"],"query":"009004022"}]}