{"query":"024004","verses":[{},{"canonical":"Jeremiah 4:1","passages":["אם תשוב ישראל נאם יהוה אלי תשוב ואם תסיר שקוציך מפני ולא תנוד "],"query":"024004001"},{"canonical":"Jeremiah 4:2","passages":["ונשבעת חי יהוה באמת במשפט ובצדקה והתברכו בו גוים ובו יתהללו  ס "],"query":"024004002"},{"canonical":"Jeremiah 4:3","passages":["כי כה אמר יהוה לאיש יהודה ולירושלם נירו לכם ניר ואל תזרעו אל קוצים "],"query":"024004003"},{"canonical":"Jeremiah 4:4","passages":["המלו ליהוה והסרו ערלות לבבכם איש יהודה וישבי ירושל͏ם פן תצא כאש חמתי ובערה ואין מכבה מפני רע מעלליכם "],"query":"024004004"},{"canonical":"Jeremiah 4:5","passages":["הגידו ביהודה ובירושלם השמיעו ואמרו תקעו שופר בארץ קראו מלאו ואמרו האספו ונבואה אל ערי המבצר "],"query":"024004005"},{"canonical":"Jeremiah 4:6","passages":["שאו נס ציונה העיזו אל תעמדו כי רעה אנכי מביא מצפון ושבר גדול "],"query":"024004006"},{"canonical":"Jeremiah 4:7","passages":["עלה אריה מסבכו ומשחית גוים נסע יצא ממקמו לשום ארצך לשמה עריך תצינה מאין יושב "],"query":"024004007"},{"canonical":"Jeremiah 4:8","passages":["על זאת חגרו שקים ספדו והילילו כי לא שב חרון אף יהוה ממנו פ"],"query":"024004008"},{"canonical":"Jeremiah 4:9","passages":["והיה ביום ההוא נאם יהוה יאבד לב המלך ולב השרים ונשמו הכהנים והנביאים יתמהו "],"query":"024004009"},{"canonical":"Jeremiah 4:10","passages":["ואמר אהה אדני יהוה אכן השא השאת לעם הזה ולירושל͏ם לאמר שלום יהיה לכם ונגעה חרב עד הנפש "],"query":"024004010"},{"canonical":"Jeremiah 4:11","passages":["בעת ההיא יאמר לעם הזה ולירושלם רוח צח שפיים במדבר דרך בת עמי לוא לזרות ולוא להבר "],"query":"024004011"},{"canonical":"Jeremiah 4:12","passages":["רוח מלא מאלה יבוא לי עתה גם אני אדבר משפטים אותם "],"query":"024004012"},{"canonical":"Jeremiah 4:13","passages":["הנה כעננים יעלה וכסופה מרכבותיו קלו מנשרים סוסיו אוי לנו כי שדדנו "],"query":"024004013"},{"canonical":"Jeremiah 4:14","passages":["כבסי מרעה לבך ירושלם למען תושעי עד מתי תלין בקרבך מחשבות אונך "],"query":"024004014"},{"canonical":"Jeremiah 4:15","passages":["כי קול מגיד מדן ומשמיע און מהר אפרים "],"query":"024004015"},{"canonical":"Jeremiah 4:16","passages":["הזכירו לגוים הנה השמיעו על ירושלם נצרים באים מארץ המרחק ויתנו על ערי יהודה קולם "],"query":"024004016"},{"canonical":"Jeremiah 4:17","passages":["כשמרי שדי היו עליה מסביב כי אתי מרתה נאם יהוה "],"query":"024004017"},{"canonical":"Jeremiah 4:18","passages":["דרכך ומעלליך עשו אלה לך זאת רעתך כי מר כי נגע עד לבך  ס "],"query":"024004018"},{"canonical":"Jeremiah 4:19","passages":["מעי מעי שמעת נפשי תרועת מלחמה "],"query":"024004019"},{"canonical":"Jeremiah 4:20","passages":["שבר על שבר נקרא כי שדדה כל הארץ פתאם שדדו אהלי רגע יריעתי "],"query":"024004020"},{"canonical":"Jeremiah 4:21","passages":["עד מתי אראה נס אשמעה קול שופר  ס "],"query":"024004021"},{"canonical":"Jeremiah 4:22","passages":["כי אויל עמי אותי לא ידעו בנים סכלים המה ולא נבונים המה חכמים המה להרע ולהיטיב לא ידעו "],"query":"024004022"},{"canonical":"Jeremiah 4:23","passages":["ראיתי את הארץ והנה תהו ובהו ואל השמים ואין אורם "],"query":"024004023"},{"canonical":"Jeremiah 4:24","passages":["ראיתי ההרים והנה רעשים וכל הגבעות התקלקלו "],"query":"024004024"},{"canonical":"Jeremiah 4:25","passages":["ראיתי והנה אין האדם וכל עוף השמים נדדו "],"query":"024004025"},{"canonical":"Jeremiah 4:26","passages":["ראיתי והנה הכרמל המדבר וכל עריו נתצו מפני יהוה מפני חרון אפו  ס "],"query":"024004026"},{"canonical":"Jeremiah 4:27","passages":["כי כה אמר יהוה שממה תהיה כל הארץ וכלה לא אעשה "],"query":"024004027"},{"canonical":"Jeremiah 4:28","passages":["על זאת תאבל הארץ וקדרו השמים ממעל על כי דברתי זמתי ולא נחמתי ולא אשוב ממנה "],"query":"024004028"},{"canonical":"Jeremiah 4:29","passages":["מקול פרש ורמה קשת ברחת כל העיר באו בעבים ובכפים עלו כל העיר עזובה ואין יושב בהן איש "],"query":"024004029"},{"canonical":"Jeremiah 4:30","passages":["ואת שדוד מה תעשי כי תלבשי שני כי תעדי עדי זהב כי תקרעי בפוך עיניך לשוא תתיפי מאסו בך עגבים נפשך יבקשו "],"query":"024004030"},{"canonical":"Jeremiah 4:31","passages":["כי קול כחולה שמעתי צרה כמבכירה קול בת ציון תתיפח תפרש כפיה אוי נא לי כי עיפה נפשי להרגים פ"],"query":"024004031"}]}