{"query":"040003","verses":[{},{"canonical":"Matthew 3:1","passages":["Ἐν δὲ ταῖς ἡμέραις ἐκείναις παραγίνεται Ἰωάννης ὁ βαπτιστὴς κηρύσσων ἐν τῇ ἐρήμῳ τῆς Ἰουδαίας "],"query":"040003001"},{"canonical":"Matthew 3:2","passages":[" ⸀καὶ λέγων·  Μετανοεῖτε,  ἤγγικεν γὰρ ἡ βασιλεία τῶν οὐρανῶν.  "],"query":"040003002"},{"canonical":"Matthew 3:3","passages":["οὗτος γάρ ἐστιν ὁ ῥηθεὶς  ⸀διὰ Ἠσαΐου τοῦ προφήτου λέγοντος·  Φωνὴ βοῶντος ἐν τῇ ἐρήμῳ·  Ἑτοιμάσατε τὴν ὁδὸν κυρίου,  εὐθείας ποιεῖτε τὰς τρίβους αὐτοῦ.  "],"query":"040003003"},{"canonical":"Matthew 3:4","passages":["αὐτὸς δὲ ὁ Ἰωάννης εἶχεν τὸ ἔνδυμα αὐτοῦ ἀπὸ τριχῶν καμήλου καὶ ζώνην δερματίνην περὶ τὴν ὀσφὺν αὐτοῦ,  ἡ δὲ τροφὴ  ⸂ἦν αὐτοῦ⸃  ἀκρίδες καὶ μέλι ἄγριον.  "],"query":"040003004"},{"canonical":"Matthew 3:5","passages":["τότε ἐξεπορεύετο πρὸς αὐτὸν Ἱεροσόλυμα καὶ πᾶσα ἡ Ἰουδαία καὶ πᾶσα ἡ περίχωρος τοῦ Ἰορδάνου,  "],"query":"040003005"},{"canonical":"Matthew 3:6","passages":["καὶ ἐβαπτίζοντο ἐν τῷ Ἰορδάνῃ  ⸀ποταμῷ ὑπ’ αὐτοῦ ἐξομολογούμενοι τὰς ἁμαρτίας αὐτῶν.  "],"query":"040003006"},{"canonical":"Matthew 3:7","passages":["Ἰδὼν δὲ πολλοὺς τῶν Φαρισαίων καὶ Σαδδουκαίων ἐρχομένους ἐπὶ τὸ βάπτισμα  ⸀αὐτοῦ εἶπεν αὐτοῖς·  Γεννήματα ἐχιδνῶν,  τίς ὑπέδειξεν ὑμῖν φυγεῖν ἀπὸ τῆς μελλούσης ὀργῆς;  "],"query":"040003007"},{"canonical":"Matthew 3:8","passages":["ποιήσατε οὖν καρπὸν ἄξιον τῆς μετανοίας "],"query":"040003008"},{"canonical":"Matthew 3:9","passages":["καὶ μὴ δόξητε λέγειν ἐν ἑαυτοῖς·  Πατέρα ἔχομεν τὸν Ἀβραάμ,  λέγω γὰρ ὑμῖν ὅτι δύναται ὁ θεὸς ἐκ τῶν λίθων τούτων ἐγεῖραι τέκνα τῷ Ἀβραάμ.  "],"query":"040003009"},{"canonical":"Matthew 3:10","passages":["ἤδη  ⸀δὲ ἡ ἀξίνη πρὸς τὴν ῥίζαν τῶν δένδρων κεῖται·  πᾶν οὖν δένδρον μὴ ποιοῦν καρπὸν καλὸν ἐκκόπτεται καὶ εἰς πῦρ βάλλεται.  "],"query":"040003010"},{"canonical":"Matthew 3:11","passages":["Ἐγὼ μὲν  ⸂ὑμᾶς βαπτίζω⸃  ἐν ὕδατι εἰς μετάνοιαν·  ὁ δὲ ὀπίσω μου ἐρχόμενος ἰσχυρότερός μού ἐστιν,  οὗ οὐκ εἰμὶ ἱκανὸς τὰ ὑποδήματα βαστάσαι·  αὐτὸς ὑμᾶς βαπτίσει ἐν πνεύματι ἁγίῳ  ⸂καὶ πυρί⸃·  "],"query":"040003011"},{"canonical":"Matthew 3:12","passages":["οὗ τὸ πτύον ἐν τῇ χειρὶ αὐτοῦ,  καὶ διακαθαριεῖ τὴν ἅλωνα αὐτοῦ καὶ συνάξει τὸν σῖτον αὐτοῦ εἰς τὴν  ⸀ἀποθήκην,  τὸ δὲ ἄχυρον κατακαύσει πυρὶ ἀσβέστῳ.  "],"query":"040003012"},{"canonical":"Matthew 3:13","passages":["Τότε παραγίνεται ὁ Ἰησοῦς ἀπὸ τῆς Γαλιλαίας ἐπὶ τὸν Ἰορδάνην πρὸς τὸν Ἰωάννην τοῦ βαπτισθῆναι ὑπ’ αὐτοῦ.  "],"query":"040003013"},{"canonical":"Matthew 3:14","passages":["ὁ δὲ  ⸀Ἰωάννης διεκώλυεν αὐτὸν λέγων·  Ἐγὼ χρείαν ἔχω ὑπὸ σοῦ βαπτισθῆναι,  καὶ σὺ ἔρχῃ πρός με;  "],"query":"040003014"},{"canonical":"Matthew 3:15","passages":["ἀποκριθεὶς δὲ ὁ Ἰησοῦς εἶπεν  ⸂πρὸς αὐτόν⸃·  Ἄφες ἄρτι,  οὕτως γὰρ πρέπον ἐστὶν ἡμῖν πληρῶσαι πᾶσαν δικαιοσύνην.  τότε ἀφίησιν αὐτόν.  "],"query":"040003015"},{"canonical":"Matthew 3:16","passages":[" ⸂βαπτισθεὶς δὲ⸃  ὁ Ἰησοῦς  ⸂εὐθὺς ἀνέβη⸃  ἀπὸ τοῦ ὕδατος·  καὶ ἰδοὺ  ⸀ἠνεῴχθησαν οἱ οὐρανοί,  καὶ εἶδεν  ⸀πνεῦμα θεοῦ καταβαῖνον ὡσεὶ  ⸀περιστερὰν ἐρχόμενον ἐπ’ αὐτόν·  "],"query":"040003016"},{"canonical":"Matthew 3:17","passages":["καὶ ἰδοὺ φωνὴ ἐκ τῶν οὐρανῶν λέγουσα·  Οὗτός ἐστιν ὁ υἱός μου ὁ ἀγαπητός,  ἐν ᾧ εὐδόκησα.  "],"query":"040003017"}]}