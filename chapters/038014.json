{"query":"038014","verses":[{},{"canonical":"Zechariah 14:1","passages":["הנה יום בא ליהוה וחלק שללך בקרבך "],"query":"038014001"},{"canonical":"Zechariah 14:2","passages":["ואספתי את כל הגוים אל ירושלם למלחמה ונלכדה העיר ונשסו הבתים והנשים תשכבנה ויצא חצי העיר בגולה ויתר העם לא יכרת מן העיר "],"query":"038014002"},{"canonical":"Zechariah 14:3","passages":["ויצא יהוה ונלחם בגוים ההם כיום הלחמו ביום קרב "],"query":"038014003"},{"canonical":"Zechariah 14:4","passages":["ועמדו רגליו ביום ההוא על הר הזתים אשר על פני ירושלם מקדם ונבקע הר הזיתים מחציו מזרחה וימה גיא גדולה מאד ומש חצי ההר צפונה וחציו נגבה "],"query":"038014004"},{"canonical":"Zechariah 14:5","passages":["ונסתם גיא הרי כי יגיע גי הרים אל אצל ונסתם כאשר נסתם מפני הרעש בימי עזיה מלך יהודה ובא יהוה אלהי כל קדשים עמך "],"query":"038014005"},{"canonical":"Zechariah 14:6","passages":["והיה ביום ההוא לא יהיה אור יקרות וקפאון "],"query":"038014006"},{"canonical":"Zechariah 14:7","passages":["והיה יום אחד הוא יודע ליהוה לא יום ולא לילה והיה לעת ערב יהיה אור "],"query":"038014007"},{"canonical":"Zechariah 14:8","passages":["והיה ביום ההוא יצאו מים חיים מירושלם חצים אל הים הקדמוני וחצים אל הים האחרון בקיץ ובחרף יהיה "],"query":"038014008"},{"canonical":"Zechariah 14:9","passages":["והיה יהוה למלך על כל הארץ ביום ההוא יהיה יהוה אחד ושמו אחד "],"query":"038014009"},{"canonical":"Zechariah 14:10","passages":["יסוב כל הארץ כערבה מגבע לרמון נגב ירושל͏ם וראמה וישבה תחתיה למשער בנימן עד מקום שער הראשון עד שער הפנים ומגדל חננאל עד יקבי המלך "],"query":"038014010"},{"canonical":"Zechariah 14:11","passages":["וישבו בה וחרם לא יהיה עוד וישבה ירושל͏ם לבטח "],"query":"038014011"},{"canonical":"Zechariah 14:12","passages":["וזאת תהיה המגפה אשר יגף יהוה את כל העמים אשר צבאו על ירושל͏ם המק בשרו והוא עמד על רגליו ועיניו תמקנה בחריהן ולשונו תמק בפיהם "],"query":"038014012"},{"canonical":"Zechariah 14:13","passages":["והיה ביום ההוא תהיה מהומת יהוה רבה בהם והחזיקו איש יד רעהו ועלתה ידו על יד רעהו "],"query":"038014013"},{"canonical":"Zechariah 14:14","passages":["וגם יהודה תלחם בירושל͏ם ואסף חיל כל הגוים סביב זהב וכסף ובגדים לרב מאד "],"query":"038014014"},{"canonical":"Zechariah 14:15","passages":["וכן תהיה מגפת הסוס הפרד הגמל והחמור וכל הבהמה אשר יהיה במחנות ההמה כמגפה הזאת "],"query":"038014015"},{"canonical":"Zechariah 14:16","passages":["והיה כל הנותר מכל הגוים הבאים על ירושל͏ם ועלו מדי שנה בשנה להשתחות למלך יהוה צבאות ולחג את חג הסכות "],"query":"038014016"},{"canonical":"Zechariah 14:17","passages":["והיה אשר לא יעלה מאת משפחות הארץ אל ירושלם להשתחות למלך יהוה צבאות ולא עליהם יהיה הגשם "],"query":"038014017"},{"canonical":"Zechariah 14:18","passages":["ואם משפחת מצרים לא תעלה ולא באה ולא עליהם תהיה המגפה אשר יגף יהוה את הגוים אשר לא יעלו לחג את חג הסכות "],"query":"038014018"},{"canonical":"Zechariah 14:19","passages":["זאת תהיה חטאת מצרים וחטאת כל הגוים אשר לא יעלו לחג את חג הסכות "],"query":"038014019"},{"canonical":"Zechariah 14:20","passages":["ביום ההוא יהיה על מצלות הסוס קדש ליהוה והיה הסירות בבית יהוה כמזרקים לפני המזבח "],"query":"038014020"},{"canonical":"Zechariah 14:21","passages":["והיה כל סיר בירושלם וביהודה קדש ליהוה צבאות ובאו כל הזבחים ולקחו מהם ובשלו בהם ולא יהיה כנעני עוד בבית יהוה צבאות ביום ההוא "],"query":"038014021"}]}