{"query":"058002","verses":[{},{"canonical":"Hebrews 2:1","passages":["Διὰ τοῦτο δεῖ περισσοτέρως  ⸂προσέχειν ἡμᾶς⸃  τοῖς ἀκουσθεῖσιν,  μήποτε παραρυῶμεν.  "],"query":"058002001"},{"canonical":"Hebrews 2:2","passages":["εἰ γὰρ ὁ δι’ ἀγγέλων λαληθεὶς λόγος ἐγένετο βέβαιος,  καὶ πᾶσα παράβασις καὶ παρακοὴ ἔλαβεν ἔνδικον μισθαποδοσίαν,  "],"query":"058002002"},{"canonical":"Hebrews 2:3","passages":["πῶς ἡμεῖς ἐκφευξόμεθα τηλικαύτης ἀμελήσαντες σωτηρίας,  ἥτις,  ἀρχὴν λαβοῦσα λαλεῖσθαι διὰ τοῦ κυρίου,  ὑπὸ τῶν ἀκουσάντων εἰς ἡμᾶς ἐβεβαιώθη,  "],"query":"058002003"},{"canonical":"Hebrews 2:4","passages":["συνεπιμαρτυροῦντος τοῦ θεοῦ σημείοις τε καὶ τέρασιν καὶ ποικίλαις δυνάμεσιν καὶ πνεύματος ἁγίου μερισμοῖς κατὰ τὴν αὐτοῦ θέλησιν;  "],"query":"058002004"},{"canonical":"Hebrews 2:5","passages":["Οὐ γὰρ ἀγγέλοις ὑπέταξεν τὴν οἰκουμένην τὴν μέλλουσαν,  περὶ ἧς λαλοῦμεν·  "],"query":"058002005"},{"canonical":"Hebrews 2:6","passages":["διεμαρτύρατο δέ πού τις λέγων·  Τί ἐστιν ἄνθρωπος ὅτι μιμνῄσκῃ αὐτοῦ,  ἢ υἱὸς ἀνθρώπου ὅτι ἐπισκέπτῃ αὐτόν;  "],"query":"058002006"},{"canonical":"Hebrews 2:7","passages":["ἠλάττωσας αὐτὸν βραχύ τι παρ’ ἀγγέλους,  δόξῃ καὶ τιμῇ ἐστεφάνωσας  ⸀αὐτόν,  "],"query":"058002007"},{"canonical":"Hebrews 2:8","passages":["πάντα ὑπέταξας ὑποκάτω τῶν ποδῶν αὐτοῦ·  ἐν  ⸂τῷ γὰρ⸃   ⸀ὑποτάξαι τὰ πάντα οὐδὲν ἀφῆκεν αὐτῷ ἀνυπότακτον.  νῦν δὲ οὔπω ὁρῶμεν αὐτῷ τὰ πάντα ὑποτεταγμένα·  "],"query":"058002008"},{"canonical":"Hebrews 2:9","passages":["τὸν δὲ βραχύ τι παρ’ ἀγγέλους ἠλαττωμένον βλέπομεν Ἰησοῦν διὰ τὸ πάθημα τοῦ θανάτου δόξῃ καὶ τιμῇ ἐστεφανωμένον,  ὅπως  ⸀χωρὶς θεοῦ ὑπὲρ παντὸς γεύσηται θανάτου.  "],"query":"058002009"},{"canonical":"Hebrews 2:10","passages":["Ἔπρεπεν γὰρ αὐτῷ,  δι’ ὃν τὰ πάντα καὶ δι’ οὗ τὰ πάντα,  πολλοὺς υἱοὺς εἰς δόξαν ἀγαγόντα τὸν ἀρχηγὸν τῆς σωτηρίας αὐτῶν διὰ παθημάτων τελειῶσαι.  "],"query":"058002010"},{"canonical":"Hebrews 2:11","passages":["ὅ τε γὰρ ἁγιάζων καὶ οἱ ἁγιαζόμενοι ἐξ ἑνὸς πάντες·  δι’ ἣν αἰτίαν οὐκ ἐπαισχύνεται ἀδελφοὺς αὐτοὺς καλεῖν,  "],"query":"058002011"},{"canonical":"Hebrews 2:12","passages":["λέγων·  Ἀπαγγελῶ τὸ ὄνομά σου τοῖς ἀδελφοῖς μου,  ἐν μέσῳ ἐκκλησίας ὑμνήσω σε·  "],"query":"058002012"},{"canonical":"Hebrews 2:13","passages":["καὶ πάλιν·  Ἐγὼ ἔσομαι πεποιθὼς ἐπ’ αὐτῷ·  καὶ πάλιν·  Ἰδοὺ ἐγὼ καὶ τὰ παιδία ἅ μοι ἔδωκεν ὁ θεός.  "],"query":"058002013"},{"canonical":"Hebrews 2:14","passages":["Ἐπεὶ οὖν τὰ παιδία κεκοινώνηκεν  ⸂αἵματος καὶ σαρκός⸃,  καὶ αὐτὸς παραπλησίως μετέσχεν τῶν αὐτῶν,  ἵνα διὰ τοῦ θανάτου καταργήσῃ τὸν τὸ κράτος ἔχοντα τοῦ θανάτου,  τοῦτ’ ἔστι τὸν διάβολον,  "],"query":"058002014"},{"canonical":"Hebrews 2:15","passages":["καὶ ἀπαλλάξῃ τούτους,  ὅσοι φόβῳ θανάτου διὰ παντὸς τοῦ ζῆν ἔνοχοι ἦσαν δουλείας.  "],"query":"058002015"},{"canonical":"Hebrews 2:16","passages":["οὐ γὰρ δήπου ἀγγέλων ἐπιλαμβάνεται,  ἀλλὰ σπέρματος Ἀβραὰμ ἐπιλαμβάνεται.  "],"query":"058002016"},{"canonical":"Hebrews 2:17","passages":["ὅθεν ὤφειλεν κατὰ πάντα τοῖς ἀδελφοῖς ὁμοιωθῆναι,  ἵνα ἐλεήμων γένηται καὶ πιστὸς ἀρχιερεὺς τὰ πρὸς τὸν θεόν,  εἰς τὸ ἱλάσκεσθαι τὰς ἁμαρτίας τοῦ λαοῦ·  "],"query":"058002017"},{"canonical":"Hebrews 2:18","passages":["ἐν ᾧ γὰρ πέπονθεν αὐτὸς πειρασθείς,  δύναται τοῖς πειραζομένοις βοηθῆσαι.  "],"query":"058002018"}]}