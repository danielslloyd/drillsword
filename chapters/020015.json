{"query":"020015","verses":[{},{"canonical":"Proverbs 15:1","passages":["מענה רך ישיב חמה ודבר עצב יעלה אף "],"query":"020015001"},{"canonical":"Proverbs 15:2","passages":["לשון חכמים תיטיב דעת ופי כסילים יביע אולת "],"query":"020015002"},{"canonical":"Proverbs 15:3","passages":["בכל מקום עיני יהוה צפות רעים וטובים "],"query":"020015003"},{"canonical":"Proverbs 15:4","passages":["מרפא לשון עץ חיים וסלף בה שבר ברוח "],"query":"020015004"},{"canonical":"Proverbs 15:5","passages":["אויל ינאץ מוסר אביו ושמר תוכחת יערם "],"query":"020015005"},{"canonical":"Proverbs 15:6","passages":["בית צדיק חסן רב ובתבואת רשע נעכרת "],"query":"020015006"},{"canonical":"Proverbs 15:7","passages":["שפתי חכמים יזרו דעת ולב כסילים לא כן "],"query":"020015007"},{"canonical":"Proverbs 15:8","passages":["זבח רשעים תועבת יהוה ותפלת ישרים רצונו "],"query":"020015008"},{"canonical":"Proverbs 15:9","passages":["תועבת יהוה דרך רשע ומרדף צדקה יאהב "],"query":"020015009"},{"canonical":"Proverbs 15:10","passages":["מוסר רע לעזב ארח שונא תוכחת ימות "],"query":"020015010"},{"canonical":"Proverbs 15:11","passages":["שאול ואבדון נגד יהוה אף כי לבות בני אדם "],"query":"020015011"},{"canonical":"Proverbs 15:12","passages":["לא יאהב לץ הוכח לו אל חכמים לא ילך "],"query":"020015012"},{"canonical":"Proverbs 15:13","passages":["לב שמח ייטב פנים ובעצבת לב רוח נכאה "],"query":"020015013"},{"canonical":"Proverbs 15:14","passages":["לב נבון יבקש דעת ופי כסילים ירעה אולת "],"query":"020015014"},{"canonical":"Proverbs 15:15","passages":["כל ימי עני רעים וטוב לב משתה תמיד "],"query":"020015015"},{"canonical":"Proverbs 15:16","passages":["טוב מעט ביראת יהוה מאוצר רב ומהומה בו "],"query":"020015016"},{"canonical":"Proverbs 15:17","passages":["טוב ארחת ירק ואהבה שם משור אבוס ושנאה בו "],"query":"020015017"},{"canonical":"Proverbs 15:18","passages":["איש חמה יגרה מדון וארך אפים ישקיט ריב "],"query":"020015018"},{"canonical":"Proverbs 15:19","passages":["דרך עצל כמשכת חדק וארח ישרים סללה "],"query":"020015019"},{"canonical":"Proverbs 15:20","passages":["בן חכם ישמח אב וכסיל אדם בוזה אמו "],"query":"020015020"},{"canonical":"Proverbs 15:21","passages":["אולת שמחה לחסר לב ואיש תבונה יישר לכת "],"query":"020015021"},{"canonical":"Proverbs 15:22","passages":["הפר מחשבות באין סוד וברב יועצים תקום "],"query":"020015022"},{"canonical":"Proverbs 15:23","passages":["שמחה לאיש במענה פיו ודבר בעתו מה טוב "],"query":"020015023"},{"canonical":"Proverbs 15:24","passages":["ארח חיים למעלה למשכיל למען סור משאול מטה "],"query":"020015024"},{"canonical":"Proverbs 15:25","passages":["בית גאים יסח יהוה ויצב גבול אלמנה "],"query":"020015025"},{"canonical":"Proverbs 15:26","passages":["תועבת יהוה מחשבות רע וטהרים אמרי נעם "],"query":"020015026"},{"canonical":"Proverbs 15:27","passages":["עכר ביתו בוצע בצע ושונא מתנת יחיה "],"query":"020015027"},{"canonical":"Proverbs 15:28","passages":["לב צדיק יהגה לענות ופי רשעים יביע רעות "],"query":"020015028"},{"canonical":"Proverbs 15:29","passages":["רחוק יהוה מרשעים ותפלת צדיקים ישמע "],"query":"020015029"},{"canonical":"Proverbs 15:30","passages":["מאור עינים ישמח לב שמועה טובה תדשן עצם "],"query":"020015030"},{"canonical":"Proverbs 15:31","passages":["אזן שמעת תוכחת חיים בקרב חכמים תלין "],"query":"020015031"},{"canonical":"Proverbs 15:32","passages":["פורע מוסר מואס נפשו ושומע תוכחת קונה לב "],"query":"020015032"},{"canonical":"Proverbs 15:33","passages":["יראת יהוה מוסר חכמה ולפני כבוד ענוה "],"query":"020015033"}]}