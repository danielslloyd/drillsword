{"query":"019035","verses":[{},{"canonical":"Psalm 35:1","passages":["לדוד ריבה יהוה את יריבי לחם את לחמי "],"query":"019035001"},{"canonical":"Psalm 35:2","passages":["החזק מגן וצנה וקומה בעזרתי "],"query":"019035002"},{"canonical":"Psalm 35:3","passages":["והרק חנית וסגר לקראת רדפי אמר לנפשי ישעתך אני "],"query":"019035003"},{"canonical":"Psalm 35:4","passages":["יבשו ויכלמו מבקשי נפשי יסגו אחור ויחפרו חשבי רעתי "],"query":"019035004"},{"canonical":"Psalm 35:5","passages":["יהיו כמץ לפני רוח ומלאך יהוה דוחה "],"query":"019035005"},{"canonical":"Psalm 35:6","passages":["יהי דרכם חשך וחלקלקות ומלאך יהוה רדפם "],"query":"019035006"},{"canonical":"Psalm 35:7","passages":["כי חנם טמנו לי שחת רשתם חנם חפרו לנפשי "],"query":"019035007"},{"canonical":"Psalm 35:8","passages":["תבואהו שואה לא ידע ורשתו אשר טמן תלכדו בשואה יפל בה "],"query":"019035008"},{"canonical":"Psalm 35:9","passages":["ונפשי תגיל ביהוה תשיש בישועתו "],"query":"019035009"},{"canonical":"Psalm 35:10","passages":["כל עצמותי תאמרנה יהוה מי כמוך מציל עני מחזק ממנו ועני ואביון מגזלו "],"query":"019035010"},{"canonical":"Psalm 35:11","passages":["יקומון עדי חמס אשר לא ידעתי ישאלוני "],"query":"019035011"},{"canonical":"Psalm 35:12","passages":["ישלמוני רעה תחת טובה שכול לנפשי "],"query":"019035012"},{"canonical":"Psalm 35:13","passages":["ואני בחלותם לבושי שק עניתי בצום נפשי ותפלתי על חיקי תשוב "],"query":"019035013"},{"canonical":"Psalm 35:14","passages":["כרע כאח לי התהלכתי כאבל אם קדר שחותי "],"query":"019035014"},{"canonical":"Psalm 35:15","passages":["ובצלעי שמחו ונאספו נאספו עלי נכים ולא ידעתי קרעו ולא דמו "],"query":"019035015"},{"canonical":"Psalm 35:16","passages":["בחנפי לעגי מעוג חרק עלי שנימו "],"query":"019035016"},{"canonical":"Psalm 35:17","passages":["אדני כמה תראה השיבה נפשי משאיהם מכפירים יחידתי "],"query":"019035017"},{"canonical":"Psalm 35:18","passages":["אודך בקהל רב בעם עצום אהללך "],"query":"019035018"},{"canonical":"Psalm 35:19","passages":["אל ישמחו לי איבי שקר שנאי חנם יקרצו עין "],"query":"019035019"},{"canonical":"Psalm 35:20","passages":["כי לא שלום ידברו ועל רגעי ארץ דברי מרמות יחשבון "],"query":"019035020"},{"canonical":"Psalm 35:21","passages":["וירחיבו עלי פיהם אמרו האח האח ראתה עינינו "],"query":"019035021"},{"canonical":"Psalm 35:22","passages":["ראיתה יהוה אל תחרש אדני אל תרחק ממני "],"query":"019035022"},{"canonical":"Psalm 35:23","passages":["העירה והקיצה למשפטי אלהי ואדני לריבי "],"query":"019035023"},{"canonical":"Psalm 35:24","passages":["שפטני כצדקך יהוה אלהי ואל ישמחו לי "],"query":"019035024"},{"canonical":"Psalm 35:25","passages":["אל יאמרו בלבם האח נפשנו אל יאמרו בלענוהו "],"query":"019035025"},{"canonical":"Psalm 35:26","passages":["יבשו ויחפרו יחדו שמחי רעתי ילבשו בשת וכלמה המגדילים עלי "],"query":"019035026"},{"canonical":"Psalm 35:27","passages":["ירנו וישמחו חפצי צדקי ויאמרו תמיד יגדל יהוה החפץ שלום עבדו "],"query":"019035027"},{"canonical":"Psalm 35:28","passages":["ולשוני תהגה צדקך כל היום תהלתך "],"query":"019035028"}]}