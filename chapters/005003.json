{"query":"005003","verses":[{},{"canonical":"Deuteronomy 3:1","passages":["ונפן ונעל דרך הבשן ויצא עוג מלך הבשן לקראתנו הוא וכל עמו למלחמה אדרעי "],"query":"005003001"},{"canonical":"Deuteronomy 3:2","passages":["ויאמר יהוה אלי אל תירא אתו כי בידך נתתי אתו ואת כל עמו ואת ארצו ועשית לו כאשר עשית לסיחן מלך האמרי אשר יושב בחשבון "],"query":"005003002"},{"canonical":"Deuteronomy 3:3","passages":["ויתן יהוה אלהינו בידנו גם את עוג מלך הבשן ואת כל עמו ונכהו עד בלתי השאיר לו שריד "],"query":"005003003"},{"canonical":"Deuteronomy 3:4","passages":["ונלכד את כל עריו בעת ההוא לא היתה קריה אשר לא לקחנו מאתם ששים עיר כל חבל ארגב ממלכת עוג בבשן "],"query":"005003004"},{"canonical":"Deuteronomy 3:5","passages":["כל אלה ערים בצרות חומה גבהה דלתים ובריח לבד מערי הפרזי הרבה מאד "],"query":"005003005"},{"canonical":"Deuteronomy 3:6","passages":["ונחרם אותם כאשר עשינו לסיחן מלך חשבון החרם כל עיר מתם הנשים והטף "],"query":"005003006"},{"canonical":"Deuteronomy 3:7","passages":["וכל הבהמה ושלל הערים בזונו לנו "],"query":"005003007"},{"canonical":"Deuteronomy 3:8","passages":["ונקח בעת ההוא את הארץ מיד שני מלכי האמרי אשר בעבר הירדן מנחל ארנן עד הר חרמון "],"query":"005003008"},{"canonical":"Deuteronomy 3:9","passages":["צידנים יקראו לחרמון שרין והאמרי יקראו לו שניר "],"query":"005003009"},{"canonical":"Deuteronomy 3:10","passages":["כל ערי המישר וכל הגלעד וכל הבשן עד סלכה ואדרעי ערי ממלכת עוג בבשן "],"query":"005003010"},{"canonical":"Deuteronomy 3:11","passages":["כי רק עוג מלך הבשן נשאר מיתר הרפאים הנה ערשו ערש ברזל הלה הוא ברבת בני עמון תשע אמות ארכה וארבע אמות רחבה באמת איש "],"query":"005003011"},{"canonical":"Deuteronomy 3:12","passages":["ואת הארץ הזאת ירשנו בעת ההוא מערער אשר על נחל ארנן וחצי הר הגלעד ועריו נתתי לר͏אובני ולגדי "],"query":"005003012"},{"canonical":"Deuteronomy 3:13","passages":["ויתר הגלעד וכל הבשן ממלכת עוג נתתי לחצי שבט המנשה כל חבל הארגב לכל הבשן ההוא יקרא ארץ רפאים "],"query":"005003013"},{"canonical":"Deuteronomy 3:14","passages":["יאיר בן מנשה לקח את כל חבל ארגב עד גבול הגשורי והמעכתי ויקרא אתם על שמו את הבשן חות יאיר עד היום הזה "],"query":"005003014"},{"canonical":"Deuteronomy 3:15","passages":["ולמכיר נתתי את הגלעד "],"query":"005003015"},{"canonical":"Deuteronomy 3:16","passages":["ולראובני ולגדי נתתי מן הגלעד ועד נחל ארנן תוך הנחל וגבל ועד יבק הנחל גבול בני עמון "],"query":"005003016"},{"canonical":"Deuteronomy 3:17","passages":["והערבה והירדן וגבל מכנרת ועד ים הערבה ים המלח תחת אשדת הפסגה מזרחה "],"query":"005003017"},{"canonical":"Deuteronomy 3:18","passages":["ואצו אתכם בעת ההוא לאמר יהוה אלהיכם נתן לכם את הארץ הזאת לרשתה חלוצים ת͏עברו לפני אחיכם בני ישראל כל בני חיל "],"query":"005003018"},{"canonical":"Deuteronomy 3:19","passages":["רק נשיכם וטפכם ומקנכם ידעתי כי מקנה רב לכם ישבו בעריכם אשר נתתי לכם "],"query":"005003019"},{"canonical":"Deuteronomy 3:20","passages":["עד אשר יניח יהוה ל͏אחיכם ככם וירשו גם הם את הארץ אשר יהוה אלהיכם נתן להם בעבר הירדן ושבתם איש לירשתו אשר נתתי לכם "],"query":"005003020"},{"canonical":"Deuteronomy 3:21","passages":["ואת יהושוע צויתי בעת ההוא לאמר עיניך הראת את כל אשר עשה יהוה אלהיכם לשני המלכים האלה כן יעשה יהוה לכל הממלכות אשר אתה עבר שמה "],"query":"005003021"},{"canonical":"Deuteronomy 3:22","passages":["לא ת͏יראום כי יהוה אלהיכם הוא הנלחם לכם  ס "],"query":"005003022"},{"canonical":"Deuteronomy 3:23","passages":["ואתחנן אל יהוה בעת ההוא לאמר "],"query":"005003023"},{"canonical":"Deuteronomy 3:24","passages":["אדני יהוה אתה החלות להראות את עבדך את גדלך ואת ידך החזקה אשר מי אל בשמים ובארץ אשר יעשה כמעשיך וכגבורתך "],"query":"005003024"},{"canonical":"Deuteronomy 3:25","passages":["אעברה נא ואראה את הארץ הטובה אשר בעבר הירדן ההר הטוב הזה והלבנון "],"query":"005003025"},{"canonical":"Deuteronomy 3:26","passages":["ויתעבר יהוה בי למענכם ולא שמע אלי ויאמר יהוה אלי רב לך אל תוסף דבר אלי עוד בדבר הזה "],"query":"005003026"},{"canonical":"Deuteronomy 3:27","passages":["עלה ראש הפסגה ושא עיניך ימה וצפנה ותימנה ומזרחה וראה בעיניך כי לא תעבר את הירדן הזה "],"query":"005003027"},{"canonical":"Deuteronomy 3:28","passages":["וצו את יהושע וחזקהו ואמצהו כי הוא יעבר לפני העם הזה והוא ינחיל אותם את הארץ אשר תראה "],"query":"005003028"},{"canonical":"Deuteronomy 3:29","passages":["ונשב בגיא מול בית פעור פ"],"query":"005003029"}]}