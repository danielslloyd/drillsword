{"query":"038009","verses":[{},{"canonical":"Zechariah 9:1","passages":["משא דבר יהוה בארץ חדרך ודמשק מנחתו כי ליהוה עין אדם וכל שבטי ישראל "],"query":"038009001"},{"canonical":"Zechariah 9:2","passages":["וגם חמת תגבל בה צר וצידון כי חכמה מאד "],"query":"038009002"},{"canonical":"Zechariah 9:3","passages":["ותבן צר מצור לה ותצבר כסף כעפר וחרוץ כטיט חוצות "],"query":"038009003"},{"canonical":"Zechariah 9:4","passages":["הנה אדני יורשנה והכה בים חילה והיא באש תאכל "],"query":"038009004"},{"canonical":"Zechariah 9:5","passages":["תרא אשקלון ותירא ועזה ותחיל מאד ועקרון כי הביש מבטה ואבד מלך מעזה ואשקלון לא תשב "],"query":"038009005"},{"canonical":"Zechariah 9:6","passages":["וישב ממזר באשדוד והכרתי גאון פלשתים "],"query":"038009006"},{"canonical":"Zechariah 9:7","passages":["והסרתי דמיו מפיו ושקציו מבין שניו ונשאר גם הוא לאלהינו והיה כאלף ביהודה ועקרון כיבוסי "],"query":"038009007"},{"canonical":"Zechariah 9:8","passages":["וחניתי לביתי מצבה מעבר ומשב ולא יעבר עליהם עוד נגש כי עתה ראיתי בעיני  ס "],"query":"038009008"},{"canonical":"Zechariah 9:9","passages":["גילי מאד בת ציון הריעי בת ירושלם הנה מלכך יבוא לך צדיק ונושע הוא עני ורכב על חמור ועל עיר בן אתנות "],"query":"038009009"},{"canonical":"Zechariah 9:10","passages":["והכרתי רכב מאפרים וסוס מירושלם ונכרתה קשת מלחמה ודבר שלום לגוים ומשלו מים עד ים ומנהר עד אפסי ארץ "],"query":"038009010"},{"canonical":"Zechariah 9:11","passages":["גם את בדם בריתך שלחתי אסיריך מבור אין מים בו "],"query":"038009011"},{"canonical":"Zechariah 9:12","passages":["שובו לבצרון אסירי התקוה גם היום מגיד משנה אשיב לך "],"query":"038009012"},{"canonical":"Zechariah 9:13","passages":["כי דרכתי לי יהודה קשת מלאתי אפרים ועוררתי בניך ציון על בניך יון ושמתיך כחרב גבור "],"query":"038009013"},{"canonical":"Zechariah 9:14","passages":["ויהוה עליהם יראה ויצא כברק חצו ואדני יהוה בשופר יתקע והלך בסערות תימן "],"query":"038009014"},{"canonical":"Zechariah 9:15","passages":["יהוה צבאות יגן עליהם ואכלו וכבשו אבני קלע ושתו המו כמו יין ומלאו כמזרק כזויות מזבח "],"query":"038009015"},{"canonical":"Zechariah 9:16","passages":["והושיעם יהוה אלהיהם ביום ההוא כצאן עמו כי אבני נזר מתנוססות על אדמתו "],"query":"038009016"},{"canonical":"Zechariah 9:17","passages":["כי מה טובו ומה יפיו דגן בחורים ותירוש ינובב בתלות "],"query":"038009017"}]}