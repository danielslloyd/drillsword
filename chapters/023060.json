{"query":"023060","verses":[{},{"canonical":"Isaiah 60:1","passages":["קומי אורי כי בא אורך וכבוד יהוה עליך זרח "],"query":"023060001"},{"canonical":"Isaiah 60:2","passages":["כי הנה החשך יכסה ארץ וערפל לאמים ועליך יזרח יהוה וכבודו עליך יראה "],"query":"023060002"},{"canonical":"Isaiah 60:3","passages":["והלכו גוים לאורך ומלכים לנגה זרחך "],"query":"023060003"},{"canonical":"Isaiah 60:4","passages":["שאי סביב עיניך וראי כלם נקבצו באו לך בניך מרחוק יבאו ובנתיך על צד תאמנה "],"query":"023060004"},{"canonical":"Isaiah 60:5","passages":["אז תראי ונהרת ופחד ורחב לבבך כי יהפך עליך המון ים חיל גוים יבאו לך "],"query":"023060005"},{"canonical":"Isaiah 60:6","passages":["שפעת גמלים תכסך בכרי מדין ועיפה כלם משבא יבאו זהב ולבונה ישאו ותהלת יהוה יבשרו "],"query":"023060006"},{"canonical":"Isaiah 60:7","passages":["כל צאן קדר יקבצו לך אילי נביות ישרתונך יעלו על רצון מזבחי ובית תפארתי אפאר "],"query":"023060007"},{"canonical":"Isaiah 60:8","passages":["מי אלה כעב תעופינה וכיונים אל ארבתיהם "],"query":"023060008"},{"canonical":"Isaiah 60:9","passages":["כי לי איים יקוו ואניות תרשיש בראשנה להביא בניך מרחוק כספם וזהבם אתם לשם יהוה אלהיך ולקדוש ישראל כי פארך "],"query":"023060009"},{"canonical":"Isaiah 60:10","passages":["ובנו בני נכר חמתיך ומלכיהם ישרתונך כי בקצפי הכיתיך וברצוני רחמתיך "],"query":"023060010"},{"canonical":"Isaiah 60:11","passages":["ופתחו שעריך תמיד יומם ולילה לא יסגרו להביא אליך חיל גוים ומלכיהם נהוגים "],"query":"023060011"},{"canonical":"Isaiah 60:12","passages":["כי הגוי והממלכה אשר לא יעבדוך יאבדו והגוים חרב יחרבו "],"query":"023060012"},{"canonical":"Isaiah 60:13","passages":["כבוד הלבנון אליך יבוא ברוש תדהר ותאשור יחדו לפאר מקום מקדשי ומקום רגלי אכבד "],"query":"023060013"},{"canonical":"Isaiah 60:14","passages":["והלכו אליך שחוח בני מעניך והשתחוו על כפות רגליך כל מנאציך וקראו לך עיר יהוה ציון קדוש ישראל "],"query":"023060014"},{"canonical":"Isaiah 60:15","passages":["תחת היותך עזובה ושנואה ואין עובר ושמתיך לגאון עולם משוש דור ודור "],"query":"023060015"},{"canonical":"Isaiah 60:16","passages":["וינקת חלב גוים ושד מלכים תינקי וידעת כי אני יהוה מושיעך וגאלך אביר יעקב "],"query":"023060016"},{"canonical":"Isaiah 60:17","passages":["תחת הנחשת אביא זהב ותחת הברזל אביא כסף ותחת העצים נחשת ותחת האבנים ברזל ושמתי פקדתך שלום ונגשיך צדקה "],"query":"023060017"},{"canonical":"Isaiah 60:18","passages":["לא ישמע עוד חמס בארצך שד ושבר בגבוליך וקראת ישועה חומתיך ושעריך תהלה "],"query":"023060018"},{"canonical":"Isaiah 60:19","passages":["לא יהיה לך עוד השמש לאור יומם ולנגה הירח לא יאיר לך והיה לך יהוה לאור עולם ואלהיך לתפארתך "],"query":"023060019"},{"canonical":"Isaiah 60:20","passages":["לא יבוא עוד שמשך וירחך לא יאסף כי יהוה יהיה לך לאור עולם ושלמו ימי אבלך "],"query":"023060020"},{"canonical":"Isaiah 60:21","passages":["ועמך כלם צדיקים לעולם יירשו ארץ נצר מטעי מעשה ידי להתפאר "],"query":"023060021"},{"canonical":"Isaiah 60:22","passages":["הקטן יהיה לאלף והצעיר לגוי עצום אני יהוה בעתה אחישנה  ס "],"query":"023060022"}]}