{"query":"023009","verses":[{},{"canonical":"Isaiah 9:1","passages":["העם ההלכים בחשך ראו אור גדול ישבי בארץ צלמות אור נגה עליהם "],"query":"023009001"},{"canonical":"Isaiah 9:2","passages":["הרבית הגוי לו הגדלת השמחה שמחו לפניך כשמחת בקציר כאשר יגילו בחלקם שלל "],"query":"023009002"},{"canonical":"Isaiah 9:3","passages":["כי את על סבלו ואת מטה שכמו שבט הנגש בו החתת כיום מדין "],"query":"023009003"},{"canonical":"Isaiah 9:4","passages":["כי כל סאון סאן ברעש ושמלה מגוללה בדמים והיתה לשרפה מאכלת אש "],"query":"023009004"},{"canonical":"Isaiah 9:5","passages":["כי ילד ילד לנו בן נתן לנו ותהי המשרה על שכמו ויקרא שמו פלא יועץ אל גבור אביעד שר שלום "],"query":"023009005"},{"canonical":"Isaiah 9:6","passages":[" ס "],"query":"023009006"},{"canonical":"Isaiah 9:7","passages":["דבר שלח אדני ביעקב ונפל בישראל "],"query":"023009007"},{"canonical":"Isaiah 9:8","passages":["וידעו העם כלו אפרים ויושב שמרון בגאוה ובגדל לבב לאמר "],"query":"023009008"},{"canonical":"Isaiah 9:9","passages":["לבנים נפלו וגזית נבנה שקמים גדעו וארזים נחליף "],"query":"023009009"},{"canonical":"Isaiah 9:10","passages":["וישגב יהוה את צרי רצין עליו ואת איביו יסכסך "],"query":"023009010"},{"canonical":"Isaiah 9:11","passages":["ארם מקדם ופלשתים מאחור ויאכלו את ישראל בכל פה בכל זאת לא שב אפו ועוד ידו נטויה "],"query":"023009011"},{"canonical":"Isaiah 9:12","passages":["והעם לא שב עד המכהו ואת יהוה צבאות לא דרשו  ס "],"query":"023009012"},{"canonical":"Isaiah 9:13","passages":["ויכרת יהוה מישראל ראש וזנב כפה ואגמון יום אחד "],"query":"023009013"},{"canonical":"Isaiah 9:14","passages":["זקן ונשוא פנים הוא הראש ונביא מורה שקר הוא הזנב "],"query":"023009014"},{"canonical":"Isaiah 9:15","passages":["ויהיו מאשרי העם הזה מתעים ומאשריו מבלעים "],"query":"023009015"},{"canonical":"Isaiah 9:16","passages":["על כן על בחוריו לא ישמח אדני ואת יתמיו ואת אלמנתיו לא ירחם כי כלו חנף ומרע וכל פה דבר נבלה בכל זאת לא שב אפו ועוד ידו נטויה "],"query":"023009016"},{"canonical":"Isaiah 9:17","passages":["כי בערה כאש רשעה שמיר ושית תאכל ותצת בסבכי היער ויתאבכו גאות עשן "],"query":"023009017"},{"canonical":"Isaiah 9:18","passages":["בעברת יהוה צבאות נעתם ארץ ויהי העם כמאכלת אש איש אל אחיו לא יחמלו "],"query":"023009018"},{"canonical":"Isaiah 9:19","passages":["ויגזר על ימין ורעב ויאכל על שמאול ולא שבעו איש בשר זרעו יאכלו "],"query":"023009019"},{"canonical":"Isaiah 9:20","passages":["מנשה את אפרים ואפרים את מנשה יחדו המה על יהודה בכל זאת לא שב אפו ועוד ידו נטויה  ס "],"query":"023009020"}]}